---
layout: post
title: "lubię czytać książki"
date: 2013-10-28 22:00:00
category: theory
tags: [książki, kryminał, Camilla Lackberg]

description: 'Tak, lubię czytać książki. Takie papierowe, mające dużo stron, pachnące jeszcze drukarnią i stawiające wyzwania, że się ich nie przeczyta. Nie przepadam jakoś za elektronicznymi książkami (ebookami, czy jakoś tak) i nie umiem dłużej czytać na ekranie. Uwielbiam za to papier (sorry ekolodzy), zarówno w książkach jak i gazetach.'
excerpt: "/assets/images/2013/68-ksiazki.jpg"

---

{% include JB/setup %}

Tak, lubię czytać książki. Takie papierowe, mające dużo stron, pachnące jeszcze drukarnią i stawiające wyzwania, że się ich nie przeczyta. Nie przepadam jakoś za elektronicznymi książkami (ebookami, czy jakoś tak) i nie umiem dłużej czytać na ekranie. Uwielbiam za to papier (sorry ekolodzy), zarówno w książkach jak i gazetach.

<img src="/assets/images/2013/68-ksiazki.jpg" alt="książki" />

1) Jak to się zaczęło.
----------------------

Nie, **nie jestem człowiekiem, który czyta od zawsze** i przeczytał już 3 biblioteki. Moja historia zaczyna się jak pewnego dnia podczas zakupów w Arkadii (centrum handlowe w Warszawie) postanowiłem, że fajnie by coś przeczytać. Trafiłem do Empiku, gdzie po przeczytaniu opisów na okładce **wyrok trafił na Camillę Lackberg**.

Po zapłaceniu trochę zdziwił mnie niski rachunek, ale później okazało się, że była promocja -- **przy zakupie 3 książek dostajemy najtańszą gratis**. W taki sposób zaoszczędziłem około 30zł, które mogłem wydać na kolejną książkę. Albo 2 obiady w chińczyku.

Po jakimś czasie dowiedziałem się o popularności tej pisarki, ale **nie kojarzyłem w ogóle jej nazwiska w momencie kupna książek**.

2) Trzy lektury.
----------------

Wyrok trafił na książki *Kamieniarz*, *Kaznodzieja* i *Ofiara losu*.

Zacząłem od **Kaznodziei**, który naprawdę mnie zaczarował. Ciężko było zacząć, ale jak już się udało, to nie mogłem się oderwać. Zamiast spać po prostu czytałem o śledztwie szwedzkiej policji. Nie będę tutaj streszczać o czym jest to wydanie, to możecie znaleźć w sieci, szkoda marnotrawić bity. Po pewnym czasie znów polubiłem **czytanie**, które **nie jest lubiane w dużej części przed zmuszanie do lektur szkolnych**.

Kolejną pozycją był **Kamieniarz**. Czar trochę prysł (bo to kolejna książka już? albo była słabsza?), ale czytało się nadal przyjemnie. Najgorzej było przy **Ofiarze losu** - w niej w dużej części po prostu... nudziło mi się. Dopiero po pewnym czasie akcja fajnie się rozkręciła, a na koniec trochę zdziwiła. Moim zdaniem najciekawszym i wciągającym momentem są ostatnie wydarzenia. Podczas kiedy początkowo chciałem olać już tę autorkę i przejść do innych czekających na półce pozycji, **końcówka sprawiła, że chcę przeczytać kolejną pozycję od Camilli**.

3) Poczytaj dziecku, lub sobie, na dobranoc.
--------------------------------------------

Nie raz próbowałem, ale **nie lubię czytać w ciągu dnia**. Najlepiej chłonę treść nocą lub wieczorem. Nie jest ważne czy jest to łóżko, domowy fotel, czy może pociąg TLK Nosal w drodze do Nowego Targu.

**Poczytaj czasem sobie. Albo dziecku. Albo po prostu poczytaj.** Ja po prostu lubię to. Mam nadzieję, że może ktoś się skusi i odkurzy trochę pozycji ze swojej półki, lub uda się do księgarki / biblioteki.

**Miłego czytania.**

**PS.** Do wpisów z wakacji wrócę, pewnie wkrótce, na razie z nieznanych nawet mi względów nie miałem jak wrzucić czegoś nowego na bloga.

foto: [flickr](http://www.flickr.com/photos/28085418@N07/4569110493/in/photolist-7XKTn8-bF51FS-aJjK3k-bF4Yf7-dvHiAs-9TvtEQ-8RRY87-7PL7rh-7BAEiV-988BVE-8AJ5aQ-8KnEXK-bnTf1k-dRhn5k-f3ze57-fw3o1A-9atr7C-9K29Dm-97oiDM-86Jq9V-83jxaX-comqio-7L59mg-9Ltwwm-adUqB5-8HfTVR-ea7v2Q)


