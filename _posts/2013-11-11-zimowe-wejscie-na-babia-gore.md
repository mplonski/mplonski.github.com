---
layout: post
title: "zimowe wejście na Babią Górę"
date: 2013-11-11 20:00:00
category: wyjazdy
tags: [wakacje, tlk, beskidy, beskid żywiecki, góry, babia góra]

description: "Jak wie każdy, kto w górach spędza więcej niż czas potrzebny na dotarcie dorożką nad Morskie Oko, w górach nie ma pór roku. Wyruszyliśmy w jesiennym klimacie pociągiem TLK Nosal, aby razem z Piotrkiem zaatakować Babią Górę. Informacja o pogodzie była znana już wcześniej z komunikatów GOPRu, ale i tak na miejscu zweryfikowała nasze plany i wyposażenie. Na sam szczyt dotarliśmy w bardziej zimowych klimatach."
excerpt: "/assets/images/2013/69-header.jpg"

---

{% include JB/setup %}

Jak wie każdy, kto w górach spędza więcej niż czas potrzebny na dotarcie dorożką nad Morskie Oko, w górach nie ma pór roku. Wyruszyliśmy w jesiennym klimacie pociągiem TLK Nosal, aby razem z [Piotrkiem](http://blog.puredev.eu) zaatakować Babią Górę. Informacja o pogodzie była znana już wcześniej z komunikatów GOPRu, ale i tak na miejscu zweryfikowała nasze plany i wyposażenie. Na sam szczyt dotarliśmy w bardziej zimowych klimatach.

<a data-lightbox='img' href='/assets/images/2013/69-header.jpg' title='Beskid Żywiecki zimą'><img alt='Beskid Żywiecki zimą' src='/assets/images/2013/69-header.jpg' /></a>

1) Ogólny zarys wyjazdu.
------------------------

**Początkowo mieliśmy udać się w Tatry**, ale z uwagi na warunki pogodowe (ciężkie warunki na Rysach) postanowiliśmy, że skoczymy na Babią Górę, czyli do Beskidu Żywieckiego. Aby zapewnić możliwie dużą mobilność kupiliśmy bilety podróżnika (z uwagi na długi weekend były ważne ponad 3 dni), a na miejscu poruszaliśmy się pieszo i busikami. **Wyjazd odbył się w dniach 8-10. listopada** (8/11 - wyjazd o 22:40 z Warszawy, 10/11 - powrót wieczorem, po 22 w Warszawie).

**Plan wyglądał następująco**: dojechać do Suchej Beskidzkiej pociągiem TLK, dojść pieszo do Przełęczy Krowiarki (nocleg), następnie przez Babią Górę aż do Bazy Namiotowej SKPB Katowice "Hala Górowa" (nocleg), a ostatniego dnia pieszo do Żywca, z którego uciekamy busikiem do Suchej na nocny pociąg do Warszawy.

2) Czas na wyjazd.
------------------

Zgodnie z planem trafiamy na pociąg i wyruszamy w podróż. **Kierownik pociągu niestety nie sprawdził biletów na początku trasy, więc obudził nas w środku nocy**, kiedy wszyscy już spali. Reszta pasażerów w przedziale nie kryła smutku wywołanego pobudką o tak nieludzkiej porze.

Po dotarciu do Suchej Beskidzkiej szukamy naszego szlaku. Po pewnym czasie i dopytaniu się o lokalizację kilku obiektów trafiamy na niego, a po chwili robimy przerwę na śniadanie. Mieliśmy zrobić je jeszcze w pociągu, ale z uwagi na jakość współprasażerów postanowiliśmy nie robić bałaganu i nie wprowadzać pięknego zapachu kabanosów o poranku. Po śniadaniu sprawdzamy swoje położenie na mapie i ruszamy w drogę.

<a data-lightbox='img' href='/assets/images/2013/70-cmentarz-choleryczny.jpg' title='cmentarz choleryczny'><img alt='cmentarz choleryczny' src='/assets/images/2013/70-cmentarz-choleryczny.jpg' /></a>

Góry stoją już od dawna, więc **nie obyło się bez lekcji historii**. Sucha Beskidzka jest bogata w punkty do zwiedzania, ale z racji na ograniczenia czasowe zostawiamy ją na moment oczekiwania na pociąg powrotny. W nagrodę na początku trasy trafiamy na ścieżkę historyczno-edukacyjną, na której dowiadujemy się o Cmentarzu Cholerycznym. Jest on dosyć mocno związany z Suchą Beskidzką, a po szczegóły odsyłam do sieci. **Po drodze opowiadam trochę ciekawostek, które wyłapałem w sieci przed wyjazdem.**

<a data-lightbox='img' href='/assets/images/2013/71-chatki-w-gorach.jpg' title='chatki w górach'><img alt='chatki w górach' src='/assets/images/2013/71-chatki-w-gorach.jpg' /></a>

Ciekawym elementem są chatki widoczne czasem przy szlaku. Zazwyczaj w obawie o samotność stoją w małych grupkach (na przykład dom i stodoła), czasem są bardziej samotne. Czasem bardziej zadbane, czasem wyglądające raczej jak ruiny zagrożone zawaleniem. Zawsze jednak ciekawią i zmuszają do przemyśleń. **Często jednak nic o nich nie wiadomo i jedyne co po nich pozostaje to nierozwiązane konkursy.**

<a data-lightbox='img' href='/assets/images/2013/72-drogowskaz.jpg' title='drogowskaz'><img alt='drogowskaz' src='/assets/images/2013/72-drogowskaz.jpg' /></a>

W jednej z miejscowości na trasie trafiamy na ciekawy drogowskaz. Piotrek twierdzi, że to coś związane z gazem, ale ja pozostaję przy opcji drogowskazowej. Pytanie jednak - po co? Czy jest dla mieszkańców, aby wiedzieli jak jechać do domu, czy może dla turystów, którzy nie mają lub nie umieją obsłużyć mapy?

<a data-lightbox='img' href='/assets/images/2013/73-bunkry.jpg' title='bunkry'><img alt='bunkry' src='/assets/images/2013/73-bunkry.jpg' /></a>

Elementem, który zawsze mnie interesuje, są stare zabudowania. Nie tylko takie domowe, ale też takie w rodzaju bunkrów, wejść do tajemniczych tuneli, itd. Jeśli jest czas i możliwości to staram się wejść do środka i zobaczyć co chce nam pokazać ten kawałek terenu.

<a data-lightbox='img' href='/assets/images/2013/74-slupek.jpg' title='słupek'><img alt='słupek' src='/assets/images/2013/74-slupek.jpg' /></a>

Jeśli czasem wychodzicie z domu to pewnie widzieliście słupki stawiane przy drogach. W Beskidzie Żywieckim takie słupki można spotkać przy szlaku pieszym. Nie oznacza on jednak dokładnie drogi, ale wskazuje jak kierować się do lodówki (albo włazu do czegoś). Nie sprawdzaliśmy jednak zawartości skrytki i ruszyliśmy dalej.

3) Nocleg.
----------

**Jako miejsce noclegu wybraliśmy Przełęcz Krowiarki.** Po dotarciu na miejsce i schowaniu się w schronie od razu spadł deszcz, który, jak się okazało, nie chciał szybko od nas uciec. Uzbrojony w kurtkę przeciwdeszczową i nieprzemakalne spodnie ruszyłem w poszukiwaniu strumyczka oznaczonego na mapie. Po chwili udało się go znaleźć i nabrać wody, aby było jak zrobić obiad i ciepłą herbatę. **Przechodzący obok turyści byli strasznie zdziwini faktem nabierania wody ze strumyka.**

Na miejscu Piotrek stwierdził, że jest mokry i jest mu zimno, więc kazałem mu szybko przebrać się w suche ciuchy. Okazało się to dobrym rozwiązaniem, a dzięki temu mógł z lepszym humorem przystąpić do współtworzenia obiadu. **Pamiętajcie, że w mokrym nigdy nie będzie Wam ciepło, a jeszcze możecie nabawić się hipotermii!**

Na posiłek **na początek zrobiliśmy zupę pomidorową**. Jej składniki były bardzo proste - woda, kostka rosołowa, koncentrat pomidorowy i pieprz. **Drugim daniem był makaron z serem feta i dostępnymi przyprawami** (czyli pieprzem). Niestety nie mieliśmy soli, więc do makaronu dodaliśmy trochę kostki rosołowej. Na sam koniec **kilka razy zrobiliśmy herbatę, która dodatkowo dobrze ogrzała nas od środka**.

**Obowiązkowym elementem kuchni wyjazdowej jest duża, drewniana chochla.** Jeśli mamy małe, półlitrowe menażki, to **idealnym rozwiązaniem jest chochla o długości rączki minimum 40-50cm**. Dzięki niej możemy wygodnie mieszać wszystkie składniki i jest to dużo wygodniejsze niż używanie małej łyżeczki (oczywiście musimy mieć kogoś, kto w międzyczasie trzyma menażki). **Takiej chochli nie wolno myć, a dzięki temu drugie danie i herbata będzie mieć wyjątkowy smak.** Nie jest to sarkazm - **drugie danie miało lekką nutkę pomidorów, a herbata - lekko korzenny smak**. Palce lizać!

Po sporządzeniu posiłku i ogarnięciu swoich rzeczy przystosowaliśmy miejsce do noclegu. Plecaki wsunęliśmy pod ławy, a sami rozłożyliśmy karimaty i śpiwory, a następnie położyliśmy się spać chwilę po 18 (było już ciemno od dłuższego czasu). Pobudka zaplanowana na 5 rano, trzeba się wyspać.

4) 2. dzień wędrówki.
---------------------

Drugi dzień rozpoczynamy z miejsca noclegu (logiczne w sumie), czyli Przełęczy Krowiarki. **Pobudka o 5, śniadanie, zrobienie herbaty, i trochę po 6 jesteśmy gotowi do wymarszu.** Na szczęście przestało już padać i, o dziwo, jeszcze przed 7 było już jasno.

Idziemy Głównym Szlakiem Beskidzkim aż do Babiej Góry. Po krótkim odcinku okazuje się, że wyżej zamiast deszczu spadł śnieg i dzięki temu **krajobraz pokryty jest białym puszkiem**. Kilkaset metrów niżej nadal jest zielono.

<a data-lightbox='img' href='/assets/images/2013/75-snieg.jpg' title='śnieg, widok z Sokolicy'><img alt='śnieg, widok z Sokolicy' src='/assets/images/2013/75-snieg.jpg' /></a>

Początkowo śnieg jest sporadyczny, jednak po czasie ciężko znaleźć miejsce bez białej pokrywy. Z czasem natykamy się na piękny widok (poniżej) - jak coś to to dalej to są chmury :)

<a data-lightbox='img' href='/assets/images/2013/76-chmury-i-snieg.jpg' title='to za krzakami to chmury'><img alt='to za krzakami to chmury' src='/assets/images/2013/76-chmury-i-snieg.jpg' /></a>

Po dłuższym czasie kończymy podejście (z Przełęczy Krowiarki do Babiej Góry) i lądujemy na szczycie, celu naszej wyprawy. Po śladach zauważmy, że **jesteśmy 2. ekipą, która zdobyła Babią Górę tego dnia**. Kolejna grupa przybywa kilkanaście minut po nas (ruszali także z Przełęczy Krowiarki), po dłuższym czasie dociera kilka osób z Markowych Szczawin.

<a data-lightbox='img' href='/assets/images/2013/77-babia-gora.jpg' title='Babia Góra'><img alt='Babia Góra' src='/assets/images/2013/77-babia-gora.jpg' /></a>

O dziwo **na szczycie ledwo co czuć wiatr**. Pogoda jest bardzo dobra, **idealnie widać sąsiednie pasma górskie**. Robimy panoramkę, pijemy herbatę, wcinamy słodycze i ruszamy dalej. Kolejnym etapem jest Mała Babia Góra. Po drodze pod warstwą śniegu mamy do czynienia z lekką ilością lodu, na którym łatwo można się poślizgnąć. Zejście jest moim najmniej ulubionym etapem górskim, szczególnie jeśli jest śliskie i pokryte lodem.

Okazuje się, że spodnie Piotrka nie są nieprzemakalne, a z uwagi na śnieg ledwo po kilku godzinach marszu są całe mokre. Z uwagi na bezpieczeństwo postanawiamy o przerwaniu trasy i zamiast kierować się dalej na zachód schodzimy do schroniska Markowe Szczawiny, gdzie robimy obiad (żurek z proszku i kiełbasa z lodówki, czyli z plecaka). Ruszamy do Zawoi, gdzie łapiemy busa.

Początkowo mieliśmy jechać do Suchej Beskidzkiej, ale okazuje się, że kierowca jedzie przez Suchą do Krakowa. Z racji na niską cenę ruszamy do stolicy wychodzenia na pole, gdzie spędzamy kilka godzin. Idziemy na piwo do Ambasady Śledzia, po zapiekankę na Plac Nowy i biegniemy na pociąg. Po drodze na peron kupujemy kilka precli i ruszamy do Warszawy.

5) Podsumowanie.
----------------

**Wyjazd ogólnie był udany.** Główny cel został osiągnięty, niestety trasa została skrócona ze względów bezpieczeństwa. Podejścia były męczące, czasem teren trochę oblodzony i pokryty śniegiem, ale nie na tyle, że należy brać już czekan i raki.

**Na Babiej na pewno warto uważać na pogodę - jak sama nazwa wskazuje jest to babia góra i wszystkiego można się po niej spodziewać.** Tym razem udało się, pogoda dopisała i zdobyliśmy Babią Górę w zimowych warunkach - jak wiadomo, pór roku w górach nie ma :)

foto: [własne](http://www.flickr.com/photos/mplonski/sets/72157637550800394/) (licencja zgodnie z informacją na flickrze)

