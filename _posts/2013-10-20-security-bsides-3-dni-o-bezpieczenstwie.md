---
layout: post
title: "Security B-Sides - 3 dni o bezpieczenstwie"
date: 2013-10-20 20:00:00
category: relacje
tags: [bsides, konferencja, IT]

description: 'Konferencje, konferencje, konferencje... no, właśnie. W dniach 18-20. października 2013 odbyła się konferencja Security B-Sides, której tematem było bezpieczeństwo (w domyśle IT). Były 3 dni prelekcji, pizza i oficjalny backchannel w postaci irca. Nie lubię pisać leaderów, więc dodam, że chyba dla każdej konferencji będzie ten obrazek poniżej.'
excerpt: "/assets/images/2013/10-konferencja.jpg"

---

{% include JB/setup %}

Konferencje, konferencje, konferencje... no, właśnie. W dniach 18-20. października 2013 odbyła się konferencja Security B-Sides, której tematem było bezpieczeństwo (w domyśle IT). Były 3 dni prelekcji, pizza i oficjalny backchannel w postaci irca. Nie lubię pisać leaderów, więc dodam, że chyba dla każdej konferencji będzie ten obrazek poniżej.

<img src="/assets/images/2013/10-konferencja.jpg" alt="konferencja DrupalCamp 2013 w Paryżu" />

1) Początki konferencji w mojej głowie.
---------------------------------------

**Pierwszy raz informacja konferencji trafiła do mnie na targach kół naukowych i organizacji studenckich KONIK** (na PW), na których po cichu dowiedziałem się, że będzie w weekend konferencja o bezpieczeństwie na Politechnice Warszawskiej. Było to dokładnie na 2 dni przed imprezą, więc po powrocie do domu wyszperałem cokolwiek więcej o tym spotkaniu.

Po znalezieniu strony chciałem się zapisać, więc, chyba logicznie, kliknąłem na link 'rejestracja'. Okazało się, że można zapisać się także jako prelegent. **Nie zastanawiając się zbyt długo wybrałem bardziej ciekawą opcję (tzn prelegenta, obiad gratis!)**, a moim tematem było <em>Bezpieczeństwo może być seksi, czyli jak łączyć je z usability</em>.

Jakiś czas później dostałem informację, że przyjmują moją prezentację i mogę wybrać jeden z podanych terminów. Z racji ograniczeń czasowych wybrałem piątek o 12, co, jak się okazało później, było terminem otwierającym całą konferencję.

2) 3 dni wykładów - część pierwsza.
-----------------------------------

Pierwszym dniem konferencji był piątek, w który to od 12am miałem okazję wygłosić [swoją prezentację](http://www.slideshare.net/mplonski/security-bsides-warsaw-2013). Niestety pół dnia jest to bardzo mało na przygotowanie dobrego show, więc wyszło jak wyszło (mam nadzieję, że fajnie), ale ja się nie nudziłem podczas jej wygłaszania. Mam nadzieję, że słuchacze także.

Kolejna w kolejce była impreza **GPG signing key party**, w której niestety mało kto chciał wziąć udział, więc przerodziła się w krótki interaktywny wykład o tym czym tak naprawdę jest GPG, dlaczego warto go używać i czy można kupić klucz w dowolnym sklepie.

Po przerwie rozpoczął się **pokaz pisania trojanów** w windowsie, w którym prowadzący pokazał jak w prosty sposób przejąć działanie innego programu, a także jak po całkiem "przypadkowym" odpaleniu trojana można zobaczyć, co tak naprawdę robi on w naszym systemie.

Następnie posłuchaliśmy trochę o tym, że **popularne praktyki pozwalają na łatwe dokonanie włamu**, a także jak przejąć trochę serwerów i zyskać własnego botneta. Na koniec usłyszeliśmy o historii kradzieży BTC, czyli o tym, że awarie danych nie do końca są awariami, a towarzyszą im przekręty nawet na miliardy złotych.

3) 3 dni wykładów - ciąg dalszy.
--------------------------------

Kolejne dwa dni można spokojnie połączyć w jedną część. W sobotę byłem na rajdzie <em>jesień idzie</em> organizowanym przez PTTK nr 1 na PW, więc nie mogłem brać udziału w konferencji. Z kolei w niedzielę rano udałem się na bieg [przegonić raka](http://przegonicraka.pl), więc na konferencję trafiłem dopiero po południu.

Wysłuchałem najpierw o tym, że **Agile jest fajne, a jakość kodu jest ważniejsza niż produktywność**. Ponadto specjaliści ds. bezpieczeństwa są źli, bo często blokują rozwój projektu, ale są bardzo ważni, ponieważ mamy nagonkę na bezpieczeństwo. Następnie odbyła się prelekcja, w wielkim skrócie, **o ruchu sieciowym**. Jakie mamy zagrożenia, jak im preciwdziałać, a także czy warto logować wszystko, co robi użytkownik. Pod koniec prelekcji musiałem uciekać na kolejne spotkanie, więc niestety nie mogłem zostać do końca.

4) Oficjalny backchannel.
-------------------------

Ciekawą rzeczą, z którą (chyba) nie spotkałem się na konferencjach, było **poprowadzenie backchannelu na kanale irc**. Podczas kiedy na innych konferencjach często był on prowadzony na twitterze lub w ogóle go nie było, tutaj całość komunikacji odbywała się na kanale irc. Był on bardzo dynamiczny i czasem dużo ciekawszy od prezentacji. Ktoś mówił coś do sali, a sala mówiła tylko do irca. No, może oprócz 1-2 osób :)

5) Przemyślenia i podsumowanie.
-------------------------------

**Security B-Sides jest typem konferencji, które lubię.** Nie ma na niej dużo osób, dzięki czemu nie trzeba dopasowywać się do każdego, a dzięki temu techniczne tematy są na porządku dziennym. Nie ma głupich sponsorów, przez których mówi się tylko o okienkach i niebieskich ekranach, a są za to tematy interesujące dla uczestników. Nie ma dużej ilości sponsorów, więc nie ma gadek czysto marketingowych, które są zmorą większych konferencji (oraz tych, które mają dużo sponsorów).

No i jest pizza dla prelegentów, to też jest fajne. Pewnie wpadnę też za rok.

foto: [flickr](http://www.flickr.com/photos/zigazou76/9104017286/)

