---
layout: post
title: "próba ataku na Moldoveanu"
date: 2013-09-24 19:00:00
category: wyjazdy
tags: [wakacje, autostop, rumunia, góry, moldoveanu]

description: "Chwilowo przerwę cykl o wakacyjnej wyprawie autostopowej i opiszę mój ostatni wyjazd w rumuńskie góry, który odbył się w dniach 16-22. września. Będąc dokładnym wyjazd odbył się w celu zdobycia najwyższego szczytu Rumunii, który miałem odwiedzić podczas wakacyjnej wyprawy. Chodzi oczywiście o szczyt Moldoveanu (2544 m n.p.m.) leżący w Górach Fogaraskich."
excerpt: "/assets/images/2013/35-gory.jpg"

---

{% include JB/setup %}

Chwilowo przerwę cykl o wakacyjnej wyprawie autostopowej i opiszę mój ostatni wyjazd w rumuńskie góry, który odbył się w dniach 16-22. września. Będąc dokładnym wyjazd odbył się w celu zdobycia najwyższego szczytu Rumunii, który miałem odwiedzić podczas [wakacyjnej wyprawy](/2013/08/12/dzienniki-z-wakacji-autostop-2013/). Chodzi oczywiście o szczyt Moldoveanu (2544 m n.p.m.) leżący w Górach Fogaraskich.

<a data-lightbox='img' href='/assets/images/2013/35-gory.jpg' title='szlak w górach'><img alt='szlak w górach' src='/assets/images/2013/35-gory.jpg' /></a>

1) Dojazd z Warszawy w Góry.
----------------------------

Ze względów finansowych wyjazd miał kosztować jak najmniej. Zakupiliśmy bilet na polskiegobusa jakiś czas wcześniej, aby bardzo rano stawić się w Rzeszowie. Biorąc pod uwagę cenę biletu oraz poczęstunek na pokładzie koszta wyszły minimalne. Ponadto dosyć mocno ograniczał nas czas, więc musieliśmy część drogi odbyć nocą.

Z Rzeszowa udaliśmy się szynobusem do miejscowości Babica, który z kolei kosztował 2zł za osobę, a dostaliśmy się w bardzo dobre miejsce do łapania stopa. Stamtąd kurs do Miejsca Piastowego, z którego łapiemy coś do Barwinka, czyli do miejscowości granicznej. Kierowca podwozi nas na parking przy granicy.

Na miejscu niestety żadna ciężarówka na parkingu nie jedzie do Rumunii, ale po pół minuty stania z tabliczką na Rumunię zatrzymuje się polska ciężarówka, która podwozi nas na granicę Węgiersko-Rumuńską. Stamtąd znów z rodakiem trafiamy na tzw Express, czyli polski parking w Rumunii (jest nawet polska flaga!). Nocujemy w ciepłym pomieszczeniu ochrony i rano ruszamy do Sibiu.

Kierowca z Expressu do Sibiu bardzo nie lubi Rumunii. Dowiadujemy się, że na miejscu są sami Cyganie (i to bardzo źle!), każdy będzie chciał od nas paszport, aby wziąć łapówkę w celu jego oddania. Każdy autochton to oczywiście złodziej. Dodatkowo mamy obowiązkowo mieć ze sobą kije, a najlepiej broń, aby chronić się przed dzikimi psami i niedźwiedziami, które podobno są wszędzie. Prawdę mówiąc był to mój pierwszy tak negatywnie nastawiony kierowca (i pierwszy, który chciał, abyśmy za każdym razem opuścili kabinę jak on wychodził).

Kończy się trasa tranzytowa i przesiadamy się na autostop lokalny. Mamy sporą konkurencję w postaci autochtonów, ale po chwili łapiemy coś w naszą stronę, to znaczy do miejscowości Ucea de Jos. Tam łapiemy już na Victorię. Kierowca częstuje nas winogronami, chce z nami śpiewać lokalne pieśni i podwozi do centrum miasta. Zakupy i w drogę.

2) Wędrówka na szczyt.
----------------------

Z Victorii <strong>ruszamy szlakiem czerwonym trójkątnym</strong>. Po drodze spotykamy elektrownię słoneczną.

<a data-lightbox='img' href='/assets/images/2013/27-elektrownia.jpg' title='elektrownia słoneczna'><img alt='elektrownia słoneczna' src='/assets/images/2013/27-elektrownia.jpg' /></a>

Uwaga! Z powodu pośpiechu w drodze w górę na podziwianiu okolicy skupiliśmy się schodząc, więc, chcąc zachować chronologię zdarzeń, <strong>zdjęcia z trasy są po opisie "szczytu"</strong> :)

Niestety dosyć późno zajechaliśmy do Victorii i nie zdążamy dotrzeć do pierwszego schroniska. Zaczyna padać. Warunki są koszmarne, ale udaje się zrobić szybko zupkę chińską na palniku gazowym. Czekamy. Niestety nie przestaje padać, a już chwilę temu zapadł zmrok więc pada decyzja o rozłożeniu namiotu. Warunki nie były dobre na namiot, co widać poniżej.

<a data-lightbox='img' href='/assets/images/2013/31-namiot.jpg' title='namiot na przepaścią'><img alt='namiot nad przepaścią' src='/assets/images/2013/31-namiot.jpg' /></a>

Komfort snu też nie był zbyt dobry. <strong>Z jednej strony skała, z drugiej przepaść, a lekko pochylony teren powoli zsuwa nas w stronę przepaści.</strong> Do tego zegarek ręczny wysiadł, więc zamiast o 7 ruszamy po 10. Moja towarzyszka na pytanie o to dlaczego o 4 według jej zegarka jest jasno odpowiada, że... w środku lasu są lampy. Zaspany wyobrażam sobie lampy przyczepione do drzew i idę dalej spać.

W końcu jak wstajemy ruszamy w kierunku szczytu. Za jakieś 40min dochodzimy do schroniska [Cabana Turnuri](http://www.turnuri.ro/), obok którego na kuchence robimy coś do jedzenia i ruszamy dalej. Wysoko robi się dosyć gęsta mgła i widoczne przed chwilą szczyty znikają w mleku.

<a data-lightbox='img' href='/assets/images/2013/29-mgla.jpg' title='mgła'><img alt='mgła' src='/assets/images/2013/29-mgla.jpg' /></a>

Pod wieczór docieramy do schroniska [Cabana Podragu](http://www.podragu.ro/), w którym, z uwagi na niską temperaturę na zewnątrz (około 1C), płacimy za nocleg. W środu jest dosyć ciepło, to znaczy jakieś 10C.

<a data-lightbox='img' href='/assets/images/2013/30-podragu.jpg' title='Cabana Podragu'><img alt='Cabana Podragu' src='/assets/images/2013/30-podragu.jpg' /></a>

Wszyscy straszyli, że obok schroniska jest ogromna kupa śmieci, ale jej nie znajdujemy. Zamiast tego odkrywamy znane wszystkim jeziorko. Zbliża się zmrok, więc chwilę wspinamy się po skałkach w okolicy schroniska i na noc wracamy do środka. Późny obiad i spać. Niestety moja komórka nie wytrzymała warunków i padła. Ładowanie nic nie pomaga, stan baterii zerowy.

3) Nieudane zdobycie szczytu.
-----------------------------

Jaka jest pogoda na Moldoveanu każdy wie. Zazwyczaj jest dosyć słaba i nie ma opcji wejścia na szczyt. Pani ze schroniska mówiła, że może następnego dnia będzie lepiej, ale o poranku zweryfikowała swoje plany i zaprosiła nas za rok. No trudno, można było się tego spodziewać.

4) Powrót do Victorii i Polski.
-------------------------------

W związku z warunkami pogodowymi wracamy tym samym szlakiem do Victorii. Po drodze zauważmy pomnik wspinacza, któremu chyba nie udało się przeżyć tego podejścia.

<a data-lightbox='img' href='/assets/images/2013/28-pomnik.jpg' title='pomnik'><img class="small" alt='pomnik' src='/assets/images/2013/28-pomnik.jpg' /></a>

Szlak ogólnie wygląda jakby inaczej niż w drugą stronę. Często są kamieniste lub gliniaste podejścia, na których podczas deszczu można ładnie polatać. <strong>Oznaczenia szlaków ogólnie są dobre.</strong> Podczas trasy są tylko 2 bardzo dobre miejsca na namiot - między Victorią a pierwszym schroniskiem oraz przy schronisku Podragu.

<a data-lightbox='img' href='/assets/images/2013/32-szlak.jpg' title='szlak'><img alt='szlak' src='/assets/images/2013/32-szlak.jpg' /></a>

Na drodze znajduje się także <strong>tajemnicza jaskinia</strong>, na której ścianie widać nawet oznaczenie naszego szlaku. Wchodzimy kawałek do środka, ale jaskinia ciągnie się dosyć daleko i rezygnujemy z wchodzenia za dalsze zakręty. W środku jest dużo nietoperzy.

<a data-lightbox='img' href='/assets/images/2013/33-jaskinia.jpg' title='jaskinia'><img alt='jaskinia' src='/assets/images/2013/33-jaskinia.jpg' /></a>

Po drodze znajduje się także ogromna ilość malowniczych mostków. Data powstania niestety jest nieznana.

<a data-lightbox='img' href='/assets/images/2013/34-mostek.jpg' title='mostek'><img alt='mostek' src='/assets/images/2013/34-mostek.jpg' /></a>

Z Victorii łapiemy stopa na drogę krajową. Tam udaje się złapać tureckiego tira, który upewnia się czy jesteśmy małżeństwem, daje nam jabłko i zawozi do ronda, z którego łapiemy dalej.

Na rondzie trafiamy na polaka, który podwozi nas na kolejny słynny parking, to znaczy Okrąglaka. Na nim na cb-radiu znajdujemy kolejnego kierowcę, który właśnie wyjechał. Aktualny kierowca mimo końca czasu pracy podwozi nas kawałek do kolejnego szofera, przesiadamy się i jedziemy prosto do Polski! Po drodze mamy małe problemy (kończy się benzyna, a nie ma gdzie zatankować i zapłacić w euro), ale cudem udaje się uzupełnić bak i jechać dalej. Tym transportem docieramy już do Barwinka.

Z Barwinka łapiemy transport do Miejsca Piastowego, a następnie do Rzeszowa, z którego stopem dojeżdżamy do Krakowa.

5) Kraków!
----------

Kraków upłynął pod znakiem odwiedzania znajomych. Zostawiliśmy rzeczy w przechowalni bagażu i cali brudni bez prysznica od 5 dni ruszyliśmy na zwiedzanie miasta. Niestety nie raz w Krakowie już byłem, więc zwiedzanie ograniczamy do szlajania się po mieście bez żadnych planów.

Na koniec dnia ruszamy do Agi, którą poznałem w Gruzji na autostopowej wyprawie. Gadka szmatka, oglądanie fotek z wyjazdów, czas na normalny prysznic! Następnego dnia rano jedziemy do Zakrzówka, odstawiamy moją towarzyszkę do autobusu, który zawiezie ją na stację kolejową. Ja zostaję jeszcze w Krakowie.

Po krótkim spacerku zmieniam miejsce zamieszkania i odwiedzam Przemka, któremu dosyć długo obiecywałem odwiedziny. Wieczorem jeszcze udaję się z Agą na ściankę wspinaczkową (polecam!) i następnego dnia rano chcę jechać stopem do Warszawy, ale cudem znajduję kasę akurat na bilet studencki i jadę interregio. Miałem (ja oraz moje stopy) dość łażenia i ucieszyłem się w sumie z pociągowej trasy.

6) Wskazówki.
-------------

Zawsze czytając relacje z gór szukam ciekawych wskazówek. Oto i one:

* Bardzo polecam podejście właśnie z Victorii. Idąc drogą biegnącą obok torów prosto trafiamy na tabliczkę prowadzącą do szlaku.
* Należy uważać jeśli chodzi o czasówki.
* Jeśli chcemy nocować między Victorią a Podragu to jest do tego dostosowany las na początku (po prostu trzeba odbić), potem jest jedna polanka, a za nią nocleg w namiocie możliwy jest dopiero przy podragu. Możemy także nocować w pierwszym schronisku i schronie (za pierwszym schroniskiem!).
* Pamiętajcie o ciepłym ubraniu. Na dole wydaje się ciepło, ale przy Podragu normą jest 0-5 stopni Celcjusza.
* Szlaki wbrew pozorom są w miarę dobrze oznakowane (przynajmniej ten, na którym byliśmy).

7) Podsumowanie.
----------------

Wyjazd ogólnie uważam za udany. Nie udało się wejść na szczyt, ale tego można było się spodziewać. Dużo ludzi było na miejscu, więc nie tylko my liczyliśmy na dobre warunki. Udało się jednak zdobyć coś powyżej 2000 m n.p.m., więc mój cel jest zrealizowany. Za rok czas na 3000 m n.p.m.! :)

foto: [flickr](http://www.flickr.com/photos/peterulrich/9438097698/in/photolist-fo1HCo-fo1Na5-fnLcSi-fnLb8g-fo1uF1-fnLiMv-fo1QSL-fo1ARY-fo1HSE-fo1DZ9-fnLoiF-fo1DMf-fo1C6N-fo1tdh-fo1wv3-fo1MvN-fnLAXV-fo1Hp9-fo1QAW-fnLsBX-fnLzkH-fo1SoU-fnLhx4-fo1QqU-fo1sAC-fnLuj6-fnLBcK-fnLxkX-fo1sod-fnLfvV-fo1Ra9-fo1vgj-fnLe86-fo1M4C-fnLnWz-fnLocD-fnLi4k-fo1LkJ-fnLvx6-fo1CPb-fnLwoR-fo1zVw-fnLoSB-fnLdC6-fo1v7q-fo1zDE-fo1wiN-fo1AxJ-fo1FrU-fo1yBA-fnLrgF/) (header), własne (reszta)
