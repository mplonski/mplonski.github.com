---
layout: post
title: "autostop 2013: przenosiny do Gruzji"
date: 2013-12-04 21:10:00
category: wyjazdy
tags: [wakacje, autostop, turcja, ankara, gruzja, sarp, batumi, wyprawa]

description: "Od ostatniego wpisu o wakacjach już trochę minęło, a bloga trochę zaniedbałem, więc wracam i dalej opisuję mój wakacyjny wyjazd. Tym razem uciekamy z Istambułu i kierujemy się na chwilę do Ankary, skąd ruszamy dalej do Gruzji."
excerpt: "/assets/images/2013/78-sarp.jpg"

---

{% include JB/setup %}

Od [ostatniego wpisu o wakacjach](/2013/10/16/autostop-2013-cala-prawda-o-istambule/) już trochę minęło, a bloga trochę zaniedbałem, więc wracam i dalej opisuję mój [wakacyjny wyjazd](/2013/08/12/dzienniki-z-wakacji-autostop-2013/). Tym razem uciekamy z Istambułu i kierujemy się na chwilę do Ankary, skąd ruszamy dalej do Gruzji.

<a data-lightbox='img' href='/assets/images/2013/78-sarp.jpg' title='Sarp (Gruzja)'><img alt='Sarp (Gruzja)' src='/assets/images/2013/78-sarp.jpg' /></a>

1) Turecki autostop.
--------------------

Kto jeździł w Turcji stopem, ten wie, że to prawdziwa świątynia łapania okazji. **Nawet na autostradzie ciężarówki chętnie się zatrzymują**, aby zabrać kolejną osobę mimo braku możliwości porozmawiania. Dziesięć osób w kabinie nie stanowi problemu. Stawianie obiadu przez kierowców jest normą.

Z Istambułu ląduję w Ankarze, stolicy Turcji. Miasto niestety nie wydaje się przyjazne - już po 18 wszystkie sklepy są zamknięte. **Wjeżdżając widać ogromną ilość wojskowych terenów, wieżowców i wielkich marketów.** Nie widać za to przestrzeni dla ludzi (oprócz wielkich, strzeżonych osiedli).

Trafiam do jednej z dzielnic i próbuję znaleźć coś ciekawego - nie ma nigdzie informacji turystycznej, w żadnych markecie nikt nie jest w stanie pomóc. **Najciekawszym wydarzeniem są występy związane z ramadanem**, który akurat wtedy miał miejsce. Po zwiedzeniu 3 dzielnic i nie znalezieniu niczego ciekawego, w tym miejsca na nocleg, biorę pokój w najtańszym hotelu w okolicy (3-gwiazdkowym!). Płacę drogo, ale przynajmniej jest wygodnie i mam w cenie pyszne śniadanie. Ankara jest miejscem wyjątkowo dyplomatycznych i nie znajdziemy tam za dużo wesołych miejsc.

**Dosyć osobliwym elementem Ankary są tak zwane city-center** w dzielnicach. Jeśli chcemy coś kupić wieczorem to od razu odsyłani jesteśmy do tajemniczego city-center, które jest tuż tuż... ale jak przejdziemy 50 metrów za daleko to znów ktoś nas odsyła do city-center! Zazwyczaj tymi centrami są place miejskie, czyli, jak przystało na Turcję, duże skrzyżowania, trochę sklepów i troszkę miejsca dla ludzi. Zupełnie coś innego niż to, co u nas uchodzi za centrum miasta.

2) Przelot do Gruzji.
---------------------

Trasę do Gruzji można opisać jako dosyć ekspresową. Największą trudność (jak na Turcję, czyli stanie 20-30min) stanowi wydostanie się z Ankary, ale później leci dosyć ładnie. Jak nastaje zmrok zmieniam transport na autobus, który w Turcji nie jest drogi, a przynajmniej dowiezie od razu na granicę.

Po stronie gruzińskiej postanawiam, że olewam busa, który miał mnie dowieźć do Batumi, czyli pierwszego większego miasta po gruzińskiej stronie. Zostaję w Sarp, czyli przygranicznej wiosce, która bardzo pozytywnie mnie zaskakuje.

W poszukiwaniu miejsca na nocleg trafiam na plażę, która jest kiepsko widoczna z przejścia granicznego. **Okazuje się, że niepozorna miejscowość ma bogatą ofertę imprezową**, a ponadto często przyjeżdżają tutaj ludzie z okolicznych miejscowości. **Jak przystało na Gruzję, najłatwiej dogadać się tutaj po rosyjsku.** Angielski jest dosyć rzadko znany, nawet wśród młodych osób.

**Na kamienistej plaży spotykam wiele barów. Właściciel jednego z nich jest... Polakiem!** Okazuje się, że posiada także sieć hosteli w Gruzji (na przykład dosyć popularny *Why not? Batumi*). Po skorzystania z oferty gastronomicznej zwiedzam pozostałe "tawerny", a następnie wracam do sklepów przy granicy na małe zakupy.

3) Sarp - miejsce niespodzianka.
--------------------------------

**Sarp, czyli miejscowość zagraniczna, jest naprawdę zaskakująca.** Mamy tutaj ogrom małych sklepików. Dla chętnych na świeżo wypieczone pieczywo też znajdzie się ciekawy kąsek - piekarnia. Często musimy nawet chwilę poczekać i **dostaniemy pieczywo prosto z pieca**. Warto dodać, że cały proces produkcji chleba widzimy na własne oczy.

Zawartość sklepów też jest dosyć ciekawa. **Jednocześnie spotkamy tutaj elementy kultury tureckiej, jak i gruzińskiej.** Można kupić turecki chleb, ichnie przysmaki, a po zasięgnięciu języka wśród lokalnych dostać popularny gruziński ser czy napój, czyli czaczę (coś w rodzaju greckiego raki).

**Jeśli przekroczymy ulicę to dojdziemy do plaży**, na której mamy do dyspozycji kilka knajpek, a do tego płatne leżaki i prysznice. Dla oszczędnych jest 1 darmowy prysznic, a na naszą korzyść mało kto o nim wie :) Niestety woda w nim jest dosyć szybko zimna, ale coś za coś.

**Sarp to także miejsce skrzyżowania religii.** Z jednej strony (tureckiej) mamy meczet, który regularnie zapewnia wrażenia akustyczne, a z gruzińskiej jest kościół katolicki, niestety zamknięty.

4) Polski bar, czyli przyjaciel turysty.
----------------------------------------

<a data-lightbox='img' href='/assets/images/2013/79-bar.jpg' title='polski bar'><img alt='polski bar' src='/assets/images/2013/79-bar.jpg' /></a>

Jednym z większych problemów podczas podróży są noclegi. **We wsześniej wspomnianym polskim barze można spać... na pufach.** Warunkiem jest wkupienie się w łaski obsługi - jeśli trafimy na właściciela bądź fajniejszego barmana to nie będzie z tym problemu. Jeśli na mniej przyjaznego... wystarczy poczekać do wieczora, powinno być lepiej.

**Spanie na pufach w tym barze jest tak popularne, że codziennie śpi tam około 10 osób.** Nasz rekord wynosił około 20 osób, kiedy dołączyła się jeszcze ekipa z Krakowa i Katowic, która przybyła chwilę po dotarciu na miejsce Czechów i Słowaków.

Dodatkowo jeśli uda nam się zaprzyjaźnić to możemy zostać wdrożeni do małego świata ludzi z baru. Nie chodzi tutaj o naukę nalewania piwa, ale poznanie tych, którzy zakładali to miejsce, a do tego spotkalnie wielu osób, które od dawna odwiedzają właśnie Sarp i znajomych z tego baru. Podczas mojego pobytu spotkałem między innymi Turków, Ruskich, Litwinów, Ukrainki, Słowaków, Czechów, Włoszki... no i oczywiście Polaków.

**Tylko zostając na dłużej poznamy historię miejsca, która jest nierozłącznie związana z morzem.** Kiedyś, kiedy nikt nie myślał o sztormach, doszło do załamania pogody i w wyniku ogromnych fal zwiało wszystkie pufy i wyposażenie z barów. Od tego momentu wszystkie bary wykupiły tak zwane powiadamienie sztormowe - jeśli ma być sztorm to ktoś przychodzi i o tym ostrzega. Taka sytuacja zdarza się średnio raz na 7-8 lat, wtedy należy dokładnie zabezpieczyć bar, który zazwyczaj na noc w ogóle nie jest chroniony...

5) Co dalej.
------------

W dalszej części przeniesiemy się 20km dalej, czyli do Batumi, w którym załatwia się wizy do Azerbejdżanu, można za darmo napić się czaczy i znaleźć bardzo fajne miejsce do spania.

Do przeczytania :) (następnym razem będzie więcej fotek;)

foto: własne

