---
layout: post
title: "uwaga! jesteś użytkownikiem!"
description: ""
category: internet
tags: [ostrzezenia, uwaga, uzytkownik, internet]
---
{% include JB/setup %}

<img src="/assets/images/2013/3-uwaga-impreza.jpg" alt="znak drogowy -- uwaga! impreza wiejska" />

1) Jesteśmy ogłupiani.
----------------------

Na początku chciałbym przeprosić, że piszę tak oczywiste rzeczy. Jesteśmy wszędzie ogłupiani. Zarówno w szkole (poziom szkolnictwa leci na łeb), tak samo na drogach (nadmiar znaków), tak samo w telewizji (papka, papka i psychologia), tak samo w internecie (ostrzeżenia o wszystkim), tak samo na opakowaniu orzeszków archaidowych (uwaga, produkt może zawierać śladowe ilości orzeszków archaidowych).

Człowiek stale otrzymuje instrukcje jak ma działać, zabiera mu się własną inwencję twórczą, [ostrzega o wszystkim]({% post_url 2013-05-23-rewolucja-ciasteczkowa-nowa-afera-czasopismowa %}), [zmusza do szkodliwej technologii]({% post_url 2013-05-27-kiedy-ostatni-raz-bawiles-sie-w-piaskownicy %}). Ameryka słynie pozwami o to, że nie napisano na opakowaniu produktu, że lodówka nie służy do strzyżenia włosów, a kosiarką nie podgrzewa się kanapki, której nie przyrządza się na lokówce. Czy jakiekolwiek normalne społeczeństwo potrzebuje takich ostrzeżeń?

2) Internet jest za długi.
--------------------------

Razem z ogłupianiem jesteśmy rozleniwiani. Po co myśleć, robić coś, skoro coś lub ktoś może zrobić to za nas? Kiedy ostatni raz przeczytałeś pełen, długi artykuł? A książkę? (kucharskie i krzyżówki się nie liczą, automaty czytające tekst z przeglądarki także) Są tego dwa powody:

1. Ludziom się nie chce. Jest to tak oczywiste jak to, że nie robi się kanapki lokówką. Człowiek woli przeczytać artykuł rodem z Faktu (tytuł: "Szok! Agnieszka K. (30 lat) znów ma dziecko!", treść to 3 zdania pojedyncze, krótka ankieta i koniec) zamiast zagłębić się w dłuższy publicystyczny tekst mówiący o tym jak bardzo jesteśmy ogłupiani przez nowoczesne media.

2. Ludzie nie umieją czytać na monitorze. Tak, ja do nich należę. Nie cierpię czytać dłuższych tekstów na monitorze jeśli nie są one pokazane na dobrym designie. Po prostu po chwili moje oczy mają dość i uciekają. Uwielbiam za to zagłębić się w pachnącą jeszcze gazetę czy książkę i godzinami pochłaniać kolejne jej strony. Albo usiąść w radiowym studiu i słuchać tego, co prowadzący ma do powiedzenia.

3) Człowiek jest leniwy. Czyżby?
--------------------------------

Marzeniem każdego jest leżeć do góry brzuchem i zarabiać miliony. Nic bardziej mylnego! Pomyślcie tylko co byście robili przez 60 lat mając gotówki pod dostatkiem i żadnych obowiązków. Coraz częściej słyszy się o tym, że dobrze zarabiający ludzie odchodzą ze swoich ciepłych stołków tylko po to, aby zarabiać mniej, ale mieć jakieś cele w swoim życiu, aby podejmować codziennie w pracy wyzwania, których zwalczanie da im satysfakcję.

4) Pokaż mi jak czytasz, a powiem Ci kim jesteś.
------------------------------------------------

Czytanie to jedno z wielu zanikających czynności wśród ludzi. Na szczęście młodzi ludzie coraz częściej sięgają po książki, i nie zostało to udowodnione przez amerykańskich naukowców. Chociaż jest teraz wyraźna era smartfonów i tabletów, widać wyraźny trend, że tęsknimy za tradycyjną książką, za jej zapachem, za trzymaniem w łapce 400 stron, które właśnie skończyliśmy, pokonaliśmy. Wygraliśmy tę walkę. Czy wygramy wojnę z lenistwem? Czy za 100 lat książki będziemy wgrywać w swój mózg?

5) W jakim kierunku idziemy?
----------------------------

[Jak już kiedyś pisałem]({% post_url 2013-05-27-kiedy-ostatni-raz-bawiles-sie-w-piaskownicy %}) stajemi się powoli robotami otrzymując nowe technologiczne zabawki. Stajemy się leniwi i głupi. Matura [nie ma już żadnego znaczenia](http://maturatobzdura.tv/) (chociaż sceptycznie podchodzę do takich programów), a papierek z uczelni wyższej jest tylko papierkiem, a nie certyfikatem wiedzy. Czy za ileś lat nie będzie już pytań o to czym jest Kindle, ale zdziwienie, że są papierowe wersje książek na Kindla?

6) Wolne wnioski.
-----------------

Na koniec chciałbym wszystkim życzyć, aby ich miejsce pracy było [ciekawe](http://cern.ch/), hobby zajmujące, a do tego nigdy nie doświadczyli rozleniwienia i uwierzyli w to, że mogą więcej, tak po prostu. Dziękuję, do przeczytania.

źródło zdjęcia: własne

