---
layout: post
title: "autostop 2013: Gruzińskie Telawi"
date: 2014-01-12 13:00:00
category: wyjazdy
tags: [wakacje, autostop, gruzja, telawi, wino, wyprawa]

description: "Na hasło Telawi większość osób stara się mnie poprawić i powiedzieć, że to Izraelskie miasto tak naprawdę nazywa się Tel Awiw. Tym razem w ramach wakacyjnego wyjazdu zawędrowałem do miejscowości o podobnej nazwie, tym razem leżącej w Gruzji. Według papierowych przewodników słynie ono z bycia stolicą regionu produkującego wino. Jak jest naprawdę?"
excerpt: "/assets/images/2014/08-telawi.jpg"

---

{% include JB/setup %}

Na hasło Telawi większość osób stara się mnie poprawić i powiedzieć, że to Izraelskie miasto tak naprawdę nazywa się Tel Awiw. Tym razem w ramach [wakacyjnego wyjazdu](/2013/08/12/dzienniki-z-wakacji-autostop-2013/) zawędrowałem do miejscowości o podobnej nazwie, tym razem leżącej w Gruzji. Według papierowych przewodników słynie ono z bycia stolicą regionu produkującego wino. Jak jest naprawdę?

<a data-lightbox='img' href='/assets/images/2014/08-telawi.jpg' title='wyremontowana ulica w Telawi (stare miasto?)'><img alt='wyremontowana ulica w Telawi (stare miasto?)' src='/assets/images/2014/08-telawi.jpg' /></a>

1) Pierwsze wrażenie.
---------------------

Jeśli kiedykolwiek chcecie zwiedzić Telawi i okolice - **nie róbcie tego w weekend**. Mój główny błąd polegał na tym, że przyjechałem w weekend i następnego dnia rano uciekałem, więc wszystkie atrakcje były zamknięte. Dodatkowo **nie spodziewajcie się wielkiego wyboru punktów turystycznych** - jest ich bardzo mało. Jeśli chcecie coś zobaczyć - **warto mieć auto lub rowery**.

2) Co można zobaczyć.
---------------------

**Nie liczcie tutaj w ogóle na informację turystyczną czy mapy miasta.** Legenda głosi, że kiedyś był tutaj punkt informacji turystycznej, ale mimo drogowskazów i pomocy miejscowych nie udało się go znaleźć. Miasto jest tak małe i proste, ze zamiast mapy przyda się godzinny spacerek i wszystko mamy w małym palcu.

Z pewnością **warto przejść się wyremontowaną uliczką starego miasta**, a następnie odbić w poboczne uliczki. Ciężko nawet powiedzieć czy to stare miasto - w Gruzji zazwyczaj całe wioski czy miasta mają status starego miasta... Nie rezerwujcie ten spacer dużo czasu - miejsca do pospacerowania nie jest dużo (uliczka jest bardzo krótka, jej okolice też nie grzeszą wielkością), chyba, że chcemy rozszerzyć obszar zwiedzania i połazić przy ruchliwych oraz mało przyjaznych drogach.

<a data-lightbox='img' href='/assets/images/2014/09-pomnik.jpg' title='pomnik Herakliusza II obok ruin zamku'><img alt='pomnik Herakliusza II obok ruin zamku' src='/assets/images/2014/09-pomnik.jpg' /></a>

Poza turystycznym centrum **warto udać się w rejony ruin zamku i pomnika króla Herakliusza II** - w tym miejscu mamy do czynienia z nagromadzeniem zabytków - jest ich aż trzy! Możemy zobaczyć ruiny zamku, który akurat był zamknięty (remont), wspomniany pomnik i słynne stare drzewo. To wszystko. No, i jeszcze bardzo drogą knajpę, ale jej akurat nie polecam.

**Jeśli chodzi o prawdziwe zwiedzanie to przyda się tutaj samochód albo rower.** Przez Telawi biegnie **szlak winny**, przy którym znajduje się wiele obiektów, które naprawdę warto zobaczyć. Niestety oferty lokalnych szoferów są bardzo drogie, więc znacznie lepszą opcją jest własny transport i śledzenie znaków informujących o szlaku. Z ciekawostek dodam, że **w jednym obiekcie w cenie biletu mamy lampkę lokalnego wina** :-)

3) Noclegi.
-----------

Po bardzo ciężkim i męczącym zwiedzaniu należało w końcu znaleźć jakiś nocleg. Prawdę mówiąc **znacznie lepiej jest poczekać aż to nocleg znajdzie Ciebie!** Jako, że Telawi jest turystyczne, goszczenie w domach, szczególnie w "centrum", jest rzadko spotykane, za to rozwinięta jest sieć usług kwater przydomowych.

Spacerując z plecakiem po mieście kilka razy ktoś mnie zaczepiał w sprawie tego, czy może nie szukam noclegu... w końcu, gdy go szukałem, podpytałem o warunki i ruszyłem na zwiady - aby rozłożyć się z namiotem trzeba by trochę iść, a mi się nie chciało :) Do tego nie lubię rozbijać się na widoku, więc wolałem znaleźć coś spokojnego i skorzystać właśnie z domowej kwatery.

Warunki wszędzie są podobne (o ile nie korzystamy z drogiego hotelu) - **dostajemy własny pokój u kogoś w domu, dostęp do kuchni, łazienki, często do Internetu, co tylko chcemy!** Ja po obejrzeniu kwatery wynegocjowałem zniżkę - nie chciałem korzystać z oferty gastronomicznej. Poza niższą ceną **udało mi się także wytargować 2 butelki lokalnego, domowego wina**, oczywiście w cenie (było bardzo dobre!). Mimo ustalonego braku wyżywienia, właścicielka domu i tak zaprosiła mnie na poczęstunek (kilka razy). Bawiłem się też trochę z dzieckiem właścicielki, jednak mimo najszczerszych chęci nie mogliśmy znaleźć wspólnego języka, chociaż ono myślało, że doskonale znam gruziński...

4) Droga do Azerbejdżanu i Baku.
--------------------------------

<a data-lightbox='img' href='/assets/images/2014/10-droga.jpg' title='droga do granicy'><img alt='droga do granicy' src='/assets/images/2014/10-droga.jpg' /></a>

Następnego dnia rano biorę poranną maszrutkę na granicę z Azerbejdżanem. Warto wspomnieć o krajobrazach, które są bardzo ładne. **Na granicy mamy do czynienia z dużą ilością babuszek, które czekają, aż celnik otworzy im przejście graniczne... nie należy się ich obawiać.** Celnicy celowo nie wpuszczają ich do środka, ale jeśli ominiemy je i zapukamy w szybkę to powinniśmy zostać wpuszczeni.

Przejście graniczne na drodze z Telawi do Azerbejdżanu jest dużo skromniejsze niż sąsiednie na drodze z Tbilisi, ale w ten sposób jedziemy z Telawi dużo krócej niż jadąc przez stolicę. Nie spotkamy tutaj nic poza budką strażniczą i taksówkami czekającymi na turystów. **Podczas kontroli paszportowej jeden z celników nie do końca rozumiał europejskie paszporty i zapytał drugiego o to... czy mój paszport jest dyplomatyczny.** Po tym jak zrozumieli, że znam rosyjski, zaczęli być szczęśliwi, ponieważ w końcu mogli jakoś dogadać się z turystą. Jeszcze tylko kontrola balistyczna, skan bagażu i w drogę!

5) Podsumowanie.
----------------

Czy warto odwiedzić Telawi? Tak, ale pod kilka warunkami - mamy własny transport, nie jest to weekend. Inaczej zwiedzanie ograniczmy do ścisłego centrum lub wydamy fortunę na lokalnych szoferów. Chyba, że będziemy bez transportu w weekend, to wydamy fortunę na szoferów, którzy zawiozą nas do zamkniętych obiektów.

Co dalej - o tym w następnym wpisie.

foto: własne

