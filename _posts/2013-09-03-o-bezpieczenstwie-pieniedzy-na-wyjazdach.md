---
layout: post
title: "o bezpieczeństwie pieniędzy na wyjazdach"
date: 2013-09-03 23:50:00
category: wyjazdy
tags: [wakacje, bezpieczenstwo, karta, turcja, grecja, hotel]

description: "Trochę zaniedbuję bloga, ale to z racji na powrót do prawdziwego życia, potrzebę dostosowania i chwilowo kampanię wrześniową na studiach. Byłem na wakacjach i ten wpis będzie częściowo o wyjeździe, ale nie do końca. Omówię ciekawe przypadki, w których uruchomił mi się instrynkt łowcy pułapek i cudem uniknąłem fałszerstw na grube miliony euro z udziałem mojej osoby."
excerpt: "/assets/images/2013/18-bankomaty.jpg"

---

{% include JB/setup %}

Trochę zaniedbuję bloga, ale to z racji na powrót do prawdziwego życia, potrzebę dostosowania i chwilowo kampanię wrześniową na studiach. Byłem [na wakacjach](/2013/08/12/dzienniki-z-wakacji-autostop-2013/) i ten wpis będzie częściowo o wyjeździe, ale nie do końca. Omówię ciekawe przypadki, w których uruchomił mi się instrynkt łowcy pułapek i cudem uniknąłem fałszerstw na grube miliony euro z udziałem mojej osoby.

1) Obiad na promie.
-------------------

<a data-lightbox="img" href="/assets/images/2013/17-ferry.jpg" title="prom z Gavdos na Kretę"><img src="/assets/images/2013/17-ferry.jpg" title="prom z Gavdos na Kretę" /></a>

Pierwszy przypadek, moim zdaniem najbardziej nietypowy, odbył się podczas podróży promem z Krety do Piraeus, czyli portu blisko Aten. Postanowiłem, że chociaż raz na kraj trzeba zjeść porządny, lokalny obiad, więc udałem się do ekskluzywnej restauracji na promie. Oczywiście prom na zdjęciu to nie jest ten sam prom :-) Ten właściwy był wielopiętrowy oraz płynął 9 godzin.

Sytacja właściwa zaczyna się jak chcę zapłacić za obiad. Kelner mówi, że z kart przyjmują tylko karty kredytowe, a ja z ciekawości pokazuję swoją kartę z Alior Sync i pytam się o możliwość płatności. Kelner nie jest pewny, idzie z kartą do kierownika. Wraca i mówi, że można. <strong>Prosi mnie o podanie kodu pin.</strong> Przyznam, że trochę mnie to zamurowało i na wszelki wypadek zmieniłem środek płatności na gotówkę, tak dla pewności. Kelner był bardzo zdziwiony, że wolę gotówkę skoro moja karta działa i może chętnie ją wziąć na zaplecze razem z kodem pin.

2) Hotel w stolicy Turcji.
--------------------------

Podczas trasy odwiedziłem także stolicę Turcji, czyli Ankarę. Niestety ciężko tam w nocy znaleźć dobry kawałek do spania oraz przechowalnię bagażu na dzień, więc zmuszony warunkami osadzam się w hotelu. Po odrzuceniu kilku ofert za jedyne 250 euro za noc trafiam do mniejszego hotelu za mniej więcej 100zł za noc.

Kluczowym momentem znów jest płatność za usługę. Daję kartę płatniczą i <strong>znów otrzymuję magiczne pytanie o pin</strong>. Recepcjonista chyba zrozumiał moje zdziwienie i jak tylko odłożyłem plecak wpuścił mnie trochę za ladę, abym sam wpisał tajemniczy kod.

3) Bankomaty w Turcji.
----------------------

<a data-lightbox="img" href="/assets/images/2013/18-bankomaty.jpg" title="bankomaty w Turcji"><img src="/assets/images/2013/18-bankomaty.jpg" title="bankomaty w Turcji" /></a>

Kolejną ciekawostką są bankomaty w Turcji. Jak widać na zdjęciu powyżej <strong>nie znajdują się one w bankach, ale zazwyczaj radośnie stoją w tajemniczej budce na ulicy</strong>. Czasem są przy nich drzwi - jakby w środku mieszkał mały ludek i, jak to bywa w żartach, sprawdzał kody pin w książce i ręcznie wydawał kasę. Nie są samotne - często stoi po kilka bankomatów obok siebie. Ja po pewnym czasie przyzwyczaiłem się do tego i korzystałem z takich bankomatów o ile ktoś przede mną wyglądający na autochtona wypłacił środki.

4) Bankomaty w Gruzji.
----------------------

Bankomaty w Gruzji są dosyć specyficzne. Po pierwsze, należy bardzo uważać z jakiego bankomatu się korzysta. Jeśli nie jest to dobry bank, może się okazać, że bankomat zgłupieje i na przykład przeprowadzi normalną transakcję, ale nie da kasy. Mimo wyboru języka angielskiego czasem pojawiają się napisy po gruzińsku i nie wiemy czy odrzucamy super ofertę, czy może bierzemy kredyt na 2 miliony euro. Innym razem po wpisaniu pinu po prostu dostaniemy kartę z powrotem. Na szczęście, jak później sprawdziłem, mój bank nie odnotował tych wypłat, które nie były do końca udane.

5) Podsumowanie.
----------------

Prawdę mówiąc do napisania o tym zainspirował mnie trochę [mediafun](http://www.blog.mediafun.pl/barcelona-i-prosty-numer-z-bankomatem-prawie-dalem-sie-okrasc/) oraz to, że trochę pusto tutaj na blogu, a chwilowo nie mam siły na relacjonowanie wyjazdu (obiecuję, jeszcze będzie!). Na razie muszę się ogarnąć po wyjeździe i wakacjach (i sesji...).

Nie mam pojęcia czy w luksusowych miejscach podawanie pinu jest normą i należy się z tym pogodzić, czy może to były próby kradzieży środków. W każdej sytuacji zachowałem maksymalnie dużą ostrożność, aby nie obudzić się z pustym kontem bez jedzienia i picia 4 tysiące kilometrów od domu. Oczywiście niezależnie od kraju każdy bankomat przed użyciem był dokładnie obejrzany czy nie znajduje się kamerka lub skaner kart.

Polecam jednak uczulić się na to, że czasem bankomaty nie są prawdziwe, czasem ktoś chce nas okraść i zdecydowanie lepiej zabezpieczyć się za dużo niż potem żałować. Taka pozytywna myśl na początek zimy (albo na koniec lata, zobaczymy na dniach).

