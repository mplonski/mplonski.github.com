---
layout: post
title: "w małym szwedzkim miasteczku: vol. 1, wstęp"
date: 2014-12-02 23:50:00
category: szwedzkie-miasteczko
tags: []

description: "Był spokojny grudniowy poranek kiedy w domu Eliasa zadzwonił budzik. Znaczyło to tyle, że należy delikatnie wstać, zrobić śniadanie dla żony, jeszcze delikatniej ją obudzić i po wspólnej kawie z dodatkiem kanapek wyruszyć do pracy. Jego życie wydawało mu się idealnie - bo o czym innym można marzyć jeśli nie o udanym małżeństwie oraz bardzo wygodnej i dobrze płatnej pracy."
excerpt: ""

---

{% include JB/setup %}

Był spokojny grudniowy poranek kiedy w domu Eliasa zadzwonił budzik. Znaczyło to tyle, że należy delikatnie wstać, zrobić śniadanie dla żony, jeszcze delikatniej ją obudzić i po wspólnej kawie z dodatkiem kanapek wyruszyć do pracy. Jego życie wydawało mu się idealnie - bo o czym innym można marzyć jeśli nie o udanym małżeństwie oraz bardzo wygodnej i dobrze płatnej pracy.

Elias pracował jako jeden z trzech funkcjonariuszy w małej szwedzkiej mieścinie na prowincji. O ile można w ogóle nazwać to prowincją, w końcu mieszkało tam ponad tysiąc mieszkańców, czyli sporo jak na ten rejon świata. Ciężko było się ukryć nie tylko mieszkańcom, ale także policji, której siedziba mieściła się tuż obok ratusza, przy niewielkim placu w centrum zabudowań.

Gdyby nie tabliczka przy wejściu z informacją o komisariacie to nikt, kto był kiedykolwiek w Szwecji, nie domyśliłby się, że to właśnie tam mieści się siedziba wymiaru sprawiedliwości. Obok dużego gmachu ratusza, którego stylizacja przypomina bardziej barok niż współczesną Szwecję, dało się trafić na lekko ukryte drzwi. Prawdę mówiąc nikt nawet nie zwracał na nie uwagi, a to wszystko prawdopodobnie z uwagi na to, że całkiem niedaleko znajdowała się lokalna piekarnia, do której najłatwiej było trafić po zapachu.

Problematyczną nie była za to jednak praca policji. Jednostka wręcz nudziła się w bezpiecznej i spokojnej mieścinie, która zajmowała pierwsze miejsce w Szwecji jeśli chodzi o bezpieczeństwo obywateli. Nie bez powodu szczycili się tym na wielu ogólnokrajowych konferencjach i szkoleniach. Niektórzy wręcz śmieli się, że w kampaniach wyborczych kandydaci na stanowiska w ratuszu będą obiecywać podniesienie przestępczości, której brak spowodował upadek kilku lokalnych tabloidów.

Z racji na rozmiar miasteczka dojazd wszędzie zajmował bardzo szybko, więc chwilę po śniadaniu i ucałowaniu żony Elias stał już pod drzwami komendy. Drzwi były zamknięte na oba zamki - w nocy jest na tyle spokojnie, że bez żadnych obaw wszyscy miejscowi stróżowie prawa mogą spokojnie spać. Niestety brak przestępczości trochę odbił się na wyposażeniu pomieszczeń - ratusz skutecznie ograniczał fundusze na policję, która przecież „nie miała w ogóle pracy” dzięki niskiej przestępczości.

Kiedy w końcu Elias z trudem otworzył lekko zardzewiałe drzwi od komisariatu to nastał czas, aby po długim weekendzie wprowadzić trochę świeżego powietrza do korytarza. Na początku witał nas relikt przeszłości, czyli krata, która mniej więcej od 10 lat w ogóle nie była odsuwana od ściany, a dawniej każdej nocy służyła dyżurującym policjantom. Teraz można uznać, że stanowi jedynie dekorację i przypomina o starych czasach, w których komenda tętniła życiem i śledztwami.

Tuż za kratą po prawej stronie można było zauważyć pierwsze drzwi, tam właśnie urzędował komendant, który właśnie przebywał na urlopie. To pomieszczenie było o tyle dobre, że jako jedyne miało okna na ulicę i dało się je otworzyć. Mimo tego zaduch, który tam zazwyczaj panował, nie sugerował, jakoby często korzystano z tej opcji. Kawałek dalej był kolejny pokój, który współdzielili Elias z ostatnim, trzecim policjantem, na którego wołano Ernst. Od razu dało się łatwo odróżnić które biurko należało do którego pracownika - podczas kiedy u Ernsta panował idealny porządek to u Eliasa można było śmiało powiedzieć, że sterta papierów zasłania jakąkolwiek przestrzeń roboczą.

Nie pozostało nic innego jak spokojnie zaparzyć kolejną kawę, zjeść drugie śniadanie, rozsiąść w fotelu, włączyć komputer i poczekać na kolegę - miał on po drodze kiosk, więc zawsze przywoził ze sobą trochę krzyżówek i gazet, aby urozmaicić kolejne nudne dni oczekiwania na coś ciekawszego. Nic w koncu nie zapowiadało, że tego dnia miało się coś zmienić.

