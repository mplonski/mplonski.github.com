---
layout: post
title: "autostop 2013: Batumi, część 2."
date: 2013-12-22 01:00:00
category: wyjazdy
tags: [wakacje, autostop, gruzja, sarp, batumi, wyprawa]

description: "Kilka dni temu w ramach wakacyjnej serii można było przeczytać o turystycznym Batumi, które zbytnio nie zaskakuje i może łatwo znudzić. Teraz przejdziemy do tej części miasta, z którą jestem trochę związany prywatno-emocjonalnie. Mowa oczywiście o uniwersytecie i niedalekim parku botanicznym."
excerpt: "/assets/images/2013/92-widok.jpg"

---

{% include JB/setup %}

Kilka dni temu w ramach [wakacyjnej serii](/2013/08/12/dzienniki-z-wakacji-autostop-2013/) można było przeczytać o [turystycznym Batumi](/2013/12/20/autostop-2013-batumi-cz-1/), które zbytnio nie zaskakuje i może łatwo znudzić. Teraz przejdziemy do tej części miasta, z którą jestem trochę związany prywatno-emocjonalnie. Mowa oczywiście o uniwersytecie i niedalekim parku botanicznym.

1) Jak to się zaczęło.
----------------------

Pytając w Batumi w informacji turystycznej o miejsce do noclegu w namiocie dostałem informację o ogrodzie botanicznym. Zgodnie ze wskazówką udałem się właśnie w to miejsce.

<a data-lightbox='img' href='/assets/images/2013/90-bus.jpg' title='autobus'><img alt='autobus' src='/assets/images/2013/90-bus.jpg' /></a>

Dojazd do ogrodu botanicznego (wejście przy uniwersytecie) nie był zwyczajny. **Dojeżdżała tam jedyna linia obsługiwana przez stare autobusy** - widać powyżej. Nie mam pojęcia czy nowe pojazdy nie umiały wspinać się pod takie górki, czy były przeznaczone tylko do turystycznych części - stary autobus jeździł tylko na trasie od dworca w tą część miasta.

<a data-lightbox='img' href='/assets/images/2013/91-bagaz.jpg' title='bagaż w autobusie'><img alt='bagaż w autobusie' src='/assets/images/2013/91-bagaz.jpg' /></a>

Podczas kiedy u nas do przewiezienia krzesła z Ikei potrzeba co najmniej SUVa, **w Gruzji najczęściej korzysta się z autobusów nawet przy większych bagażach**. Jak widać wioząc do domu nową mikrofalówkę nie potrzebujemy wcale ogromnego auta, ba, nawet własnego auta.

<a data-lightbox='img' href='/assets/images/2013/92-widok.jpg' title='widok z ogrodu botanicznego, wejście obok uniwersytetu'><img alt='widok z ogrodu botanicznego, wejście przy uniwersytecie' src='/assets/images/2013/92-widok.jpg' /></a>

Jeśli jednak udało nam się przemęczyć w starym busie i dojechać na miejsce to **mogliśmy rozkoszować się pięknym widokiem**. Dodam jedynie, że na tej linii wszystkie przystanki były na głosowe wezwanie. **Jak widać na zdjęciu jest to nieturystyczna i mocno zielona część miasta.**

2) Ogród botaniczny.
--------------------

Kto był kiedykolwiek w ogrodzie botanicznym ten wie o czym mówię. Kto nie był - łatwo może się domyślić. Uznawany za najciekawszą zieloną część Batumi wielki park jest świetnym miejscem do odpoczynku.

<a data-lightbox='img' href='/assets/images/2013/93-ogrod.jpg' title='ogród botaniczny'><img alt='ogród botaniczny' src='/assets/images/2013/93-ogrod.jpg' /></a>

**Zwiedzanie całego obiektu nie jest drogie, za to zajmuje nam bardzo dużo czasu.** Zdecydowanie polecam odwiedzenie go i poświęcenie na to wielu godzin. **Czasem trochę irytuje asfalt, ale różnorodność przyrody wielokrotnie to wynagradza. Warto odwiedzić!**

**Jeśli chodzi o nocleg** to próbowałem dogadać się co do biwaku w ogrodzie. Niestety właściciel chciał, abym zapłacił za nocleg (oficjalnie nie można zostawać na noc), co uznałem za nieakceptowalne i kupiłem jedynie normalny bilet. Gdzie nocowałem? O tym za chwilę.

3) Uniwersytet.
---------------

Zacznę może od tego, że nie chodzi o ten słynny uniwersytet w centrum miasta. Niedaleko ogrodu botanicznego znajdziemy **Shota Rustaveli State University, Faculty of Agrarian Technologies and Ecology**. Zgodnie z nazwą nie może zabraknąć tam pięknego sadu :-)

<a data-lightbox='img' href='/assets/images/2013/94-uniwersytet.jpg' title='Shota Rustaveli State University, Faculty of Agrarian Technologies and Ecology'><img alt='Shota Rustaveli State University, Faculty of Agrarian Technologies and Ecology' src='/assets/images/2013/94-uniwersytet.jpg' /></a>

Budynek, a właściwie zbiór budynków, zlokalizowany jest na trasie autobusu 15, dosyć krótki odcinek przed końcem trasy - prawie na szczycie wzgórza. Prezentuje się on dosyć okazale. Cieszy się on dobrą opinią wśród sąsiadów, którzy przyprowadzają tam nawet swoje krowy.

<a data-lightbox='img' href='/assets/images/2013/95-krowa.jpg' title='krowa w uniwersytecie'><img alt='krowa w uniwersytecie' src='/assets/images/2013/95-krowa.jpg' /></a>

Jak widać obiekt jest dosyć spory. **Oprócz głównego budynku mamy także kuchnię, toalety i obiekt-ruderę**, do którego lepiej nie wchodzić. **Do dyspozycji jest boisko**, ale jeśli wypadnie nam z niego piłka to będziemy musieli zejść dosyć nisko :) Nie brakuje oczywiście ciekawostek motoryzacyjnych.

<a data-lightbox='img' href='/assets/images/2013/96-auto.jpg' title='muzeum motoryzacji (:'><img alt='muzeum motoryzacji (:' src='/assets/images/2013/96-auto.jpg' /></a>

Każdy, kto był w Azji, powinien znać stary motyw toalet. Ba, nawet w Macedonii spokojnie można go spotkać... **Uniwersytet swoje lata miał, więc i toalety były w starym stylu.** Poniżej widać zlew (tylko zimna woda) i chyba pisuar, widoku na "muszlę" z oczywistych przyczyn nie zamieszczę :-) Dodam, że w domach gruzini mają normalne muszle.

<a data-lightbox='img' href='/assets/images/2013/97-toaleta.jpg' title='toaleta'><img alt='toaleta' src='/assets/images/2013/97-toaleta.jpg' /></a>

**Jeśli chodzi o nocleg** to tutaj sprawa dosyć szybko rozwiązała się. Po nieudanej próbie w ogrodzie botanicznym postanowiłem zapytać o możliwość rozbicia namiotu na terenie uniwersytetu, gdzieś w ukryciu w sadzie. **Na miejscu spotkałem bardzo miłych panów z ochrony.**

**Rozmowę należy rozpocząć po rosyjsku i od razu można śmiało przyznać się do bycia Polakiem. Panowie byli bardzo zadowoleni, że ktoś do nich przyszedł i od razu zgodzili się na bezpłatny nocleg.** Oprowadzili mnie po całym ośrodku, a następnie **zapytali czy może nie chciałbym nocować w środku w sali lekcyjnej**. Oczywiście zgodziłem się na propozycję :)

Podczas nocowania **doznałem trochę gruzińskiej gościnności**. Czasem **razem gotowaliśmy posiłki** w budynku kuchni, wieczorami **razem oglądaliśmy filmy** albo mecze, **piliśmy czaczę** i **smakowaliśmy lokalnych potraw**. Jednego dnia **poznałem nawet nauczyciela, z którym wypiłem kawę, porozmawiałem o nauce i szkolnictwie wyższym w Polsce oraz Gruzji**. Z nauczycielem i ochroną wymieniliśmy się pewnymi tradycjami z naszych ojczyzn. **Wszystko oczywiście po rosyjsku.**

<a data-lightbox='img' href='/assets/images/2013/98-sniadanie.jpg' title='śniadanie'><img alt='śniadania' src='/assets/images/2013/98-sniadanie.jpg' /></a>

Na początek każdego dnia należało dobrze się pożywić, a tym samym zjeść porządne śniadanie. Jak? Własna kuchnia :)

4) Podsumowanie.
----------------

Mimo, że Batumi jest mocno turystycznym miejscem, **da się znaleźć coś, co ucieszy oko, nie zrujnuje naszych funduszy i będzie ogólnie "spoko"**. Dziękuję za uwagę, następnym razem ruszamy do stolicy pięknej Gruzji, czyli Tbilisi.

foto: własne

