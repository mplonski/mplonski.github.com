---
layout: post
title: "Grecka Gavdos, czyli raj na ziemi"
date: 2013-10-02 20:00:00
category: wyjazdy
tags: [wakacje, autostop, grecja, gavdos, wyspa, wyprawa, chillout]

description: "Tak jak obiecywałem w poprzednim wpisie o wakacjach, przenosimy się na wyspę Gavdos, która jest najbardziej wysuniętym na południe lądem Europy."
excerpt: "/assets/images/2013/56-gavdos.jpg"

---

{% include JB/setup %}

Tak jak obiecywałem w [poprzednim wpisie](/2013/09/28/autostop-2013-Grecka-Kreta/) o [wakacjach](/2013/08/12/dzienniki-z-wakacji-autostop-2013/), przenosimy się na wyspę Gavdos, która jest najbardziej wysuniętym na południe lądem Europy.

<a data-lightbox='img' href='/assets/images/2013/56-gavdos.jpg' title='widok z promu na Gavdos'><img alt='widok z promu na Gavdos' src='/assets/images/2013/56-gavdos.jpg' /></a>

1) Ogólnie o wyspie.
--------------------

Jedynym sposobem dotarcia jest prom, który przyjeżdża na wyspę co kilka dni. Codzienną częstotliwością kursowania można cieszyć się jedynie w weekendy.

Głównym sposobem na odwiedzanie wyspy jest przyjazd porannym promem i powrót tym samym kilka godzin później (czeka na wyspie na kurs powrotny). Tak zazwyczaj turyści wizytują ten piękny ląd, co moim zdaniem jest dużym błędem.

Najlepszym sposobem jest przyjechanie na miejsce na kilka dni. Dopiero wtedy poznajemy prawdziwy wyspiarski klimat. Najlepiej wziąć ze sobą karimatę i śpiwór, ewentualnie namiot - nocować można wszędzie. Uszanujmy jednak przyrodę i starajmy się jej nie niszczyć.

2) Moja ciężka wyprawa.
-----------------------

Planem było obejście całej wyspy dookoła. Tak prezentuje się wschodnie wybrzeże wyspy:

<a data-lightbox='img' href='/assets/images/2013/48-gavdos.jpg' title='linia brzegowa Gavdos'><img alt='linia brzegowa Gavdos' src='/assets/images/2013/48-gavdos.jpg' /></a>

Niestety pogoda i stan wyspy szybko weryfikuje moje plany. Ziemia jest bardzo wyschnięta, drzew jest mało, a po drodze spotykam jedynie krzewy, skałę i mocno nierówny teren. <strong>Często trzeba było nadrabiać kilkaset metrów, aby przejść kilka metrów wzdłuż linii brzegowej.</strong>

Bardzo wysoka temperatura, dużo krzaków i brak cienia powoduje, że <strong>idę w pełni ubrany</strong>. Mam na sobie buty, stuptuty, krótkie spodenki, t-shirt, buffę, czapkę i okulary przeciwsłoneczne. Jedynymi nieosłoniętymi częściami ciała były ramiona i dłonie. <strong>Jest upał!</strong>

Po pewnym czasie docieram do plaży, na której rozbieram się do postaci cywilnej i zamawiam coś do jedzenia i picia. Pogoda oraz wyschnięta roślinność nie pozwala na rozpalenie kucheni gazowej -- bardzo łatwo wzniecić pożar.

<a data-lightbox='img' href='/assets/images/2013/49-knajpka.jpg' title='widok z knajpki'><img alt='widok z knajpki' src='/assets/images/2013/49-knajpka.jpg' /></a>

Powyżej widać widok z tawerny, w której odpoczywałem większość czasu. Dalej postanawiam, że <strong>jednak zostaję na tej plaży</strong> - warunki nie pozwalają na obejście wyspy, zajęłoby to zbyt długo i byłoby zbyt męczące. Podczas zwiedzania kolejnych tawern znajduję mapę Gavdos. Cała wyspa ma 27 kilometrów kwadratowych.

<a data-lightbox='img' href='/assets/images/2013/50-mapa.jpg' title='mapa Gavdos'><img alt='mapa Gavdos' src='/assets/images/2013/50-mapa.jpg' /></a>

Resztę dnia spędzam na krótkich spacerach i ukrywaniu się w barach przed słońcem. Postanawiam o pozostaniu na wyspie na noc i pytam w pierwszej knajpie o możliwość noclegu pod dachem. Zgadzają się, ale mam położyć się po zamknięciu i wstać przed otwarciem.

<a data-lightbox='img' href='/assets/images/2013/51-lodka.jpg' title='plaża na Gavdos'><img alt='plaża na Gavdos' src='/assets/images/2013/51-lodka.jpg' /></a>

Po leniuchowaniu w plażowych barach, kilku greckich piwach, sałatkach greckich, ruszam zwiedzić okolice plaży. Spacerek po okolicach daje mi zrozumieć jak wygląda cała wyspa. Pojedyncze zabudowania, każdy szuka chociaż odrobiny cienia. Po wyspie lata dużo kóz.

Przypomina to trochę Norwegię -- małe zabudowania co dłuższy odcinek. Ku zaskoczeniu, często można spotkać kapliczki stojące pośrodku niczego. Po drodze widziałem także jeden zamknięty kościółek, podobnie jak w [Chora Sfakion](/2013/09/28/autostop-2013-Grecka-Kreta/).

<a data-lightbox='img' href='/assets/images/2013/52-kapliczka.jpg' title='kapliczka pośrodku niczego'><img alt='kapliczka pośrodku niczego' src='/assets/images/2013/52-kapliczka.jpg' /></a>

Widać także stare prowadzenie dróg. Nowe są zazwyczaj asfaltowe, ale nie liczcie na dużą szerokość. Biorąc pod uwagę ilość aut na wyspie nie ma potrzeby na dobrą infrastrukturę -- wszyscy jeżdżą skuterami.

<a data-lightbox='img' href='/assets/images/2013/53-droga.jpg' title='stara droga'><img alt='stara droga' src='/assets/images/2013/53-droga.jpg' /></a>

Wieczorem wracam na moją plażę. Okazuje się, że w pobliskim barze organizowana jest impreza, na którą zjeżdżają ludzie z całej wyspy. Spotykam chyba jedyną na wyspie polkę, która opisuje mi trochę charakter życia na Gavdos. Jestem także częstowany lokalnymi przysmakami prosto z kuchni.

Okazuje się, że <strong>jedyny piekarz na wyspie zawsze jest pijany</strong>, w związku z czym nikt już nie chce u niego pracować. Aby nie być zależnym od dostaw z Krety, <strong>miejscowi specjalizują się we własnoręcznym wyrobie pieczywa</strong>. <strong>Na wyspie jest jedna uczennica</strong> - cała szkoła pracuje tylko dla niej. Czasem <strong>na niektórych plażach odbywają się wielodniowe imprezy, podczas których wszyscy palą zioło, piją raki i są nago</strong>, bo już im to nie przeszkadza. Oczywiście w międzyczasie korzystają z morskiego prysznica :-)

Z pewnych względów nie publikuję tutaj wszystkich usłyszanych historii.

Idę spać, a <strong>rano z uwagi na niesprawdzenie róży wiatrów budzi mnie wschód słońca</strong>. Czekam kilka godzin na przypłynięcie promu, a następnie powoli zbieram się i ruszam w kierunku portu. <strong>W całości zasłonięty z dwoma plecakami łapię na stopa... skuter</strong>. Chyba pierwszy raz wiezie taki ładunek, albo nie spodziewał się, że razem z plecakami ważę spokojnie ponad 100kg.

<a data-lightbox='img' href='/assets/images/2013/54-port.jpg' title='port na Gavdos'><img alt='port na Gavdos' src='/assets/images/2013/54-port.jpg' /></a>

W porcie w sklepie kupuję piwo i chrupkie pieczywo (polecam, normalnego na Gavdos nie kupicie). Łapię jeszcze ostatni raz linię brzegową w okolicy portu.

<a data-lightbox='img' href='/assets/images/2013/55-brzeg.jpg' title='brzeg w okolicy portu'><img alt='brzeg w okolicy portu' src='/assets/images/2013/55-brzeg.jpg' /></a>

Tym akcentem kończymy zwiedzanie Gavdos i płyniemy na Kretę. Na miejscu okazuje się, że zaraz odjeżdża bus do Chanii, więc szybko go łapiemy. Po dojechaniu kolejna niespodzianka - jeszcze tego samego dnia będzie prom do Aten. Zachęcony kupuję bilet na autobus miejski i pędzę do portu. Na miejscu kupuję szybko bilet i w ostatniej chwili wskakuję na prom.

3) Podsumowanie.
----------------

Gavdos w dzień <strong>wydaje się być spokojną wysepką</strong>. Tawerny pracują, a w czasie od przypłynięcia promu do jego odpływu zjawia się grupa turystów. <strong>Prawdziwe życie na wyspie zaczyna się dopiero w nocy</strong> - wtedy pokazują się mieszkańcy i można poznać miejscową kulturę, klimat wyspiarski. Historie, których większości nie ujawniłem, dodają dreszczy.

Kiedyś na pewno wrócę. Na Gavdos!

foto: własne
