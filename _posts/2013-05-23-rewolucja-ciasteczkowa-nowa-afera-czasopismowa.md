---
layout: post
title: "rewolucja ciasteczkowa (nowa afera czasopismowa)"
description: ""
category: internet
tags: [ciasteczka, cookies, prawo, jajecznica, afera]
---
{% include JB/setup %}

1) Kilka słów historii.
-----------------------

Dawno dawno temu, za siedmioma Internetami, była sobie afera czasopismowa. Okazało się, że każda strona internetowa aktualizowana co najmniej raz w roku jest czasopismem. Wszyscy oczywiście blipowali, twittowali i robili co się da, aby każdemu powiedzieć, że przepisy te są dla nich równie ważne jak to, w jaki sposób autochtony z południowej afryki robią sobie jajecznicę. Cały internet wrzał, ukazał się ogrom opinii wielu prawników, ale w końcu (chyba) nikt, kto prowadził normalnego bloga czy serwis, nie zarejestrował strony jako czasopismo.

2) Afera ciasteczkowa.
----------------------

W marcu bieżącego roku weszło nowe prawo, że serwis musi informować użytkowników o używaniu tajemnicznych rzeczy, jakimi są ciasteczka. Nie chodzi jednak o te jadalne, ale tak zwane _cookies_, które serwis w celu normalnej działalności zapisuje u użytkownika. Tym razem cały Internet grzecznie posłuchał się władzy. Informowanie o tym można podzielić na kilka grup:

1. Grupa paranoików, u których informacja o ciasteczkach stała się wielkimi banerami zasłaniającymi całą stronę i uniemożliwiającymi jej normalne przeglądanie bez zaakceptowania tego okropnego faktu, że na komputerze użytkownika będzie ciasteczko.

2. Grupa ostrożna, u której informacja ta jest umieszczona na pasku na górze lub na dole ekranu, jednak zezwala na normalne przeglądanie strony. W przypadku akceptacji faktu, że otrzymamy ciacha, pasek znika.

3. Grupa luzaków, u których informacja o cookies stała się po prostu częścią serwisu.

4. Grupa osób, które olały to :-)

Co ciekawe, aby wysłać ciasteczko na serwer użytkownika wymagana jest do tego jego zgoda -- czy paranoicy są naprawdę paranoikami? Czy może każda strona powinna na początek pytać o zgodę na ciasteczka, tak samo jak strony firm alkoholowych czy porno pytają nas o wiek?

3) Jakieś podsumowanie.
-----------------------

O co tak naprawdę mi chodzi? Śmieszy mnie trochę, że podczas gdy wszyscy bronili się przed rejestracją jako czasopismo, teraz wszyscy zgodnie i bardzo szybko zbombardowali użytkowników pytaniem o zgodę na otrzymanie ciasteczek. Czy nie starczyło po prostu uznać, że jeśli przeglądarka użytkownika pozwala na ciasteczka to użytkownik też je akceptuje? To pytanie chyba bardziej należy się pomysłodawcom nowych przepisów. W każdym razie bądźmy szczerzy -- kto nie lubi ciasteczek?

