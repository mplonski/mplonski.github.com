---
layout: post
title: "dlaczego mam zawsze wyciszony telefon"
date: 2015-06-22 22:00:00
category: inne
tags: [telefon]

description: "Ludzie dzielą się na kilka typów. Na tych, którzy nie mają telefonu, na tych, którzy mają włączone dźwięki w telefonie, na tych, którzy czasem mają włączony dźwięk, na tych, którzy mają właczone wibracje oraz na tych, którzy mają swoje mobilne cacko całkiem wyciszone. Ja należę do tych ostatnich."
excerpt: ""

---

{% include JB/setup %}

Ludzie dzielą się na kilka typów. Na tych, którzy nie mają telefonu, na tych, którzy mają włączone dźwięki w telefonie, na tych, którzy czasem mają włączony dźwięk, na tych, którzy mają właczone wibracje oraz na tych, którzy mają swoje mobilne cacko całkiem wyciszone. Ja należę do tych ostatnich.

1) cześć, oczywiście jestem online.
===================================

Sporo osób przywykło do tego, że są praktycznie cały czas on-line. Jeśli nie są na facebooku to na pewno i tak są pod telefonem, więc zawsze go odbiorą (niezależnie czy to służbowy, czy może prywatny). Takie jednostki mają po prostu telefon „wszczepiony” pod skórę i nie ma znaczenia co się dzieje, ponieważ i tak są dostępni.

Niestety taka grupa jest coraz bardziej liczna, co mnie mocno smutni. Niektórzy stają się przywiązani do technologii, a kiedy mają spędzić kilka dni bez prądu czy kilka godzin bez telefonu / laptopa, jest to dla nich wręcz niewykonalne. Bardziej niż o nowoczesności powiedziałbym tutaj o uzależnieniu.

2) jak fajnie, telefon z pracy.
===============================

Idąc do pracy cieszymy się, że dostajemy służbowy samochód, telefon, laptopa… a tutaj jest dla nas przygotowana kolejna pułapka. Tyczy się ona osób pracujących niby na etacie, którzy korzystają z firmowych dóbr poza pracą. W końcu mało kto odmówi szefowi, który nagle o 20 zadzwoni, że musimy coś szybko zrobić na już… albo naprawić awarię podczas gdy świetnie bawimy się przy rodzinnej kolacji. Chwała tym osobom, które taki telefon zostawiają w pracy, aby cieszyć się ciszą w prywatnej słuchawce :-)

(Oczywiście pomijam sytuacje, kiedy z racji pracy musimy być stale online, bo wymaga tego np kontakt z klientami. Aczkolwiek rzadko bywa tak, że naprawdę musimy być online 24/7.)

3) ej, mam sprawę, odbierz.
===========================

Dawniej dało się spokojnie porozumieć mimo braku komórek, każdy wiedział gdzie znaleźć inne osoby. Teraz technologia zastąpiła nam większość kontaktu i łatwiej zadzwonić i porozmawiać przez telefon kilka godzin niż po prostu wyskoczyć „na miasto”. Czasem się nie da, wiadomo, ale jednak często telefon zastępuje nam sporą część ludzkiego kontaktu, który jednak jest potrzebny.

4) sorry, nie ma mnie online.
=============================

Mnie wkurzyło to, że człowiek jest dostępny pod telefonem 24/7. Nie lubię jak ktoś dzwoni co 5min, bo chce porozmawiać i dziwi się, że akurat nie odbieram, w końcu to komórka i muszę odebrać. Uwolniłem się od tego brzemienia nowoczesności i bardzo się z tego cieszę. Jak dzwonisz albo piszesz to fajnie, zobaczę przy okazji jak zerknę do telefonu. I wiecie co? I od razu jest spokój, telefon nie męczy, jest dużo spokojniej, bo ma się pewność, że telefon nie będzie przeszkadzać. Taka mała rzecz, a cieszy.

Czego i Wam życzę.

