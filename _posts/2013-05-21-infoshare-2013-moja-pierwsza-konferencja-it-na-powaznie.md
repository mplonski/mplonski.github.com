---
layout: post
title: "infoShare 2013 -- moja pierwsza konferencja IT na poważnie"
description: ""
category: relacje
tags: [infoshare, konferencja, IT]
---
{% include JB/setup %}

1) Jak to się zaczęło.
----------------------

Dlaczego akurat infoShare? Namówił mnie do tego <a href="http://ksx4system.net/">pewien ziomek</a> twierdząc, że skoro już pomyślałem o infoShare to muszę się tam zjawić. Aby uczynić wyjazd bardziej zjawiskowym i tańszym postanowiłem, że zorganizuję go w ramach Koła Naukowego \*OPEN Politechniki Warszawskiej, w którym aktualnie piastuję stanowisko prezesa.

2) Konferencja na poważnie
--------------------------

Dementuję od razu plotki, że jest to moja pierwsza konferencja IT w ogóle. Bywałem na wielu, ale kluczowe jest tu słowo _bywałem_. Głównie ograniczało się to do rejestracji, pobrania gift-baga, odwiedzenia może 1 wykładu i wykorzystania kuponu na darmowy obiad. Na infoShare byłem prawie cały czas, mniej więcej od 10 w czwartek (ciężko było wstać po długiej podróży) do 17 w piątek, kiedy to musiałem skierować się na grupowy obiad.

Dlaczego brałem udział we wszystkim? Czy to dlatego, że sam organizowałem cały wyjazd? Wydaje mi się, że bardziej z takiego powodu, że tematy poruszane były dla mnie interesujące. Reszta konferencji po prostu kusi prezentem, a nie swoją treścią.

3) Jak było?
------------

Pierwszy dzień przebiegał dosyć spokojnie. Wszyscy siedzieli razem w dużej sali będąc skazanymi na jedną ścieżkę (plus warsztaty jeśli ktoś się dostał). Główne zainteresowanie stanowiły stoiska firm z gadżetami do zebrania, napoje energetyczne, ledwo zipiące wifi i śpiący uczestnicy na sali. Było kilka ciekawszych prelekcji, a raczej momentów, ale internet z nimi wygrał i bardziej interesujące chwile można było znaleźć na twitterze.

Po sekcji wykładowej udaliśmy się na obiad do hotelu, a następnie na małe zwiedzanie Gdańska. Przegapiliśmy Aulery, ale udało nam się w końcu dotrzeć na PGE Arena na imprezę integracyjną, która była dla nas ogromnym zaskoczeniem. Mając doświadczenie z wielu wydarzeń postanowiliśmy coś przekąsić na mieście przed udaniem się na stadion, a dokładniej mówiąc kebaba, który okazał się być dosyć dużą porcją. Gdy dotarliśmy na imprezę dowiedzieliśmy się, że serwowany jest darmowy dzik oraz można zdobyć darmowe talony na drinki od sponsora tej części konferencji. Trochę posiedzieliśmy w sekcji VIP stadionu, trochę potańczyliśmy, trochę pojedliśmy, trochę napiliśmy się, trochę zdjęć zrobiliśmy i udaliśmy się znów do hotelu.

Drugi dzień konferencji był znacznie bardziej interesujący, czasem było ciężko wybrać na co iść. Zacząłem podobnie jak większość osób, czyli od Pawła Tkaczyka oraz Piotrka Koniecznego. Te dwie osoby znane już z gromadzenia tłumów i wysokiego poziomu prezentacji tradycyjnie nie zawiodły i wygłosiły ciekawe prelekcje. Mimo wczesnej godziny na każdej z nich sala była przepełniona. Kolejne prezentacje, na których byłem, to znaczy o IBM Worklight, B2B oraz MapReduce, były ciekawe, ale nie porwały mnie jak te poranne. Po wydłużonej przerwie obiadowej trafiłem na prelekcję od firmy Allegro, która zdecydowanie była negatywnym zaskoczeniem. Podczas kiedy wszyscy oczekiwali dokładnych informacji, prelegenci powiedzieli nam jak działa internet. Na pytanie o szczegóły zasłaniali się tajemnicą i kierowali do <a href="http://niebezpiecznik.pl/">Niebezpiecznika</a>. Następny wykład od reprezentanta konsorcjum W3C był dosyć ciekawy i mówił nam sporo o HTML5, przed którym jeszcze długa droga zanim dobrze zadomowi się w Internecie. Następna prelekcja, tym razem od Maćka Budzicha, tradycyjnie spotkała się z należytym zainteresowaniem. Nie zdziwi nikogo to, że została mocno przedłużona, a niespodzianką było to, że w jej czasie mimo upału na dworze zaczął padać deszcz z klimatyzatora. Natalia Hatalska z 40-minutowym opóźnieniem wygłosiła swoją prezentację, która bardzo ciekawie mówiła (Natalia, nie sama prezentacja;) o tym w jakim kierunku zmierza nasze społeczeństwo. Po tym musiałem uciekać na grupowy obiad do hotelu i... o tym za chwilę :-)

4) Co poza konferencją?
----------------------

Oczywistym jest, że jadąc na konferencję w takiej grupie i w takie miejsce nie sposób ograniczyć się do samych paneli szkoleniowych. W czasie wyjazdu spotkałem / poznałem starych znajomych (ksx4system, marsjaninzmarsa, bobiko, inni), odwiedziłem genialny lokalny bar w stylu prl (no to cyk!), zwiedziłem trochę Gdańska i takie tam :-)

5) Podsumowanie
---------------

Podsumuję cały wpis jednym zdaniem -- za rok spróbuję zgłosić się na prelegenta :-)

6) Bonus
--------

Na koniec macie fotkę ze stanowiska Groupona -- pani chciała sobie zrobić ze mną zdjęcie i dać mi koszulkę to się zgodziłem :-)

<img src="/assets/images/2013/2-ja-na-infoshare.jpg" alt="ja z panią z Groupona" />

Do zobaczenia za rok!

