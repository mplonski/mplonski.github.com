---
layout: post
title: "autostop 2013 - Grecka Kreta"
date: 2013-09-28 21:00:01
category: wyjazdy
tags: [wakacje, autostop, grecja, kreta, chania, chora sfakion, wyprawa]

description: "Byliśmy w górach, czas na powrót do wakacyjnego wyjazdu. Ze stolicy Grecji wyruszamy na południe, czyli na podbój greckiej Krety."
excerpt: "/assets/images/2013/36-header.jpg"

---

{% include JB/setup %}

Byliśmy [w górach](/2013/09/24/proba-ataku-na-moldoveanu/), czas na powrót do [wakacyjnego wyjazdu](/2013/08/12/dzienniki-z-wakacji-autostop-2013/). Ze stolicy Grecji wyruszamy na południe, czyli na podbój greckiej Krety.

<a data-lightbox='img' href='/assets/images/2013/36-header.jpg' title='widok z muzeum w Chani'><img alt='widok z muzeum w Chani' src='/assets/images/2013/36-header.jpg' /></a>

1) Transport wodny.
-------------------

Na wyspy można dotrzeć na trzy sposoby: promem, samolotem lub wpław. Ja wybrałem 1. opcję i <strong>za jedyne 35 euro ruszyłem z portu Piraeus przy Atenach do miejscowości Chania na Krecie</strong>. Podróż trwa około 9 godzin (warto brać nocny kurs i wyspać się), a jeśli chcemy mieć własne łózko na pokładzie to przyjdzie nam zapłacić 70 euro.

2) Przygody w Chani.
--------------------

Po przybyciu postanowiłem odpocząć 2 dni, aby stopy wróciły do dawnego stanu. Znalazłem w miarę tanią kwaterę i położyłem się w łóżku. <strong>Po kilku godzinach postanowiłem, że nie mogę aż tyle czasu opierniczać się</strong> i po obandażowaniu stóp ruszyłem zwiedzać miasto.

Pierwszym etapem była próba znalezienia informacji turystycznej w celu zakupu mapy i zdobyciu jakichkolwiek informacji. Okazało się, że <strong>informacji turystycznej tam nie ma</strong>. Równie ciężkie jest zdobycie sensownej mapy miasta. <strong>Po wielu trudach kupiłem w kiosku mapę w języku rosyjskim</strong> -- wersje angielskie były tylko w postaci przewodnika za kilkakrotnie więcej.

Chania nie jest dużym miastem, część turystyczną da się zwiedzić bardzo szybko. Na początek <strong>warto odwiedzić zabudowania widoczne na początku wpisu</strong>. Po krótkim spacerku po wąskim murku można zobaczyć z zewnątrz widoczną na górze budowlę i kawałek dalej latarnię morską. <strong>Na widocznych zabudowaniach można próbować spać w nocy</strong> jeśli ktoś chce oszczędzić na kwaterze -- nikt w nocy nie powinien się tam zabłąkać.

Kolejnym ciekawym miejscem jest <strong>muzeum umiejscowione niedaleko knajpowego bulwaru</strong>, w którym to muzeum możemy zobaczyć historię transportu wodnego i trochę historię Krety. Z okna jest piękny widok na zabudowania nad wodą.

<a data-lightbox='img' href='/assets/images/2013/37-widok.jpg' title='widok z muzeum w Chani'><img alt='widok z muzeum w Chani' src='/assets/images/2013/37-widok.jpg' /></a>

Chania to także liczne stare zabudowania. Świetną bezpłatną lekcją historii jest po prostu <strong>spacerek po wąskich uliczkach</strong>, szczególnie tych trochę oddalonych od zbiorowisk turystów. Warto też po prostu przejść się bulwarem.

<a data-lightbox='img' href='/assets/images/2013/38-uliczki.jpg' title='uliczka w Chani'><img alt='uliczka w Chani' src='/assets/images/2013/38-uliczki.jpg' /></a>

Widoczne powyżej uliczki nie są trudne do odnalezienia, a dużo bardziej przypominają biało-niebieskie greckie zabudowania. W ciągu licznych spacerów <strong>warto czasem skoczyć na lampkę wina</strong>, do którego zazwyczaj dostaniemy wliczone w cenę orzeszki czy czipsy.

Jeśli już jesteśmy w okolicach wody, a przy okazji lubimy jachty, <strong>można po prostu przejść się po pomostach, przy których parkuje spora liczba jachtów</strong>. Jak widać poniżej często korzysta się tutaj z transportu kombinowanego, czyli przyjeżdża rowerem i dalej jedzie jachtem :)

<a data-lightbox='img' href='/assets/images/2013/39-port.jpg' title='jachty w Chani'><img alt='jachty w Chani' src='/assets/images/2013/39-port.jpg' /></a>

Jeśli znudzi nam się turystyczna część Chani, a prom jest dopiero jutro, można zapuścić się w rejony, w które turyści nie zaglądają. <strong>Często mniejsze uliczki są bardzo ciekawe i klimatyczne, a place ciekawie zagospodarowane.</strong> Nie spodziewajmy się jednak przestrzeni publicznych rodem z europy zachodniej.

<a data-lightbox='img' href='/assets/images/2013/40-plac.jpg' title='plac w Chani'><img alt='plac w Chani' src='/assets/images/2013/40-plac.jpg' /></a>

Kiedy nastanie noc to zaczyna się ogromna dawka kultury. <strong>Niepozorna mała mieścina zamienia się w pole koncertów.</strong> Można oczywiście wziąć udział w płatnych pokazach, ale równie ciekawe są koncerty w centrum turystycznym, czyli w rejonie knajpek nad wodą. Ja trafiłem na koncert muzyki greckiej, który zajął mnie na wiele godzin...

<a data-lightbox='img' href='/assets/images/2013/41-koncert.jpg' title='koncert na ulicy w Chani'><img alt='koncert na ulicy w Chani' src='/assets/images/2013/41-koncert.jpg' /></a>

Jeśli wolimy porozmawiać ze znajomymi to nie pozostaje nic innego jak odwiedzić uliczki w rejonach centrum turystycznego. <strong>Prawie całą noc ulice żyją i są dosyć głośne.</strong> Kwatera blisko centrum miała ten minus, że okna wychodziły na kilka knajpek obleganych przez ludzi. Jak widać na zdjęciu poniżej w nocy nietrudno trafić na otwarty i pełny bar, a była to już późna godzina...

<a data-lightbox='img' href='/assets/images/2013/42-knajpki.jpg' title='nocne życie w Chani'><img alt='nocne życie w Chani' src='/assets/images/2013/42-knajpki.jpg' /></a>

3) Droga do Chora Sfakion.
--------------------------

Chania jest bardzo fajna, ale trzeba było w końcu udać się dalej, aby złapać prom na dalszą wyspę. Zrażony trochę opiniami o stopie w Grecji kupiłem bilet na busa do miejscowości Chora Sfakion, z której odpływa prom na Gavdos.

Chociaż droga jest dosyć krótka to pokonuje się ją dosyć długo. <strong>Trasa w kierunku Heraklionu jest wygodna, ale po skręcie na południe rozpoczyna się przedzieranie przez pasma górskie.</strong>

<a data-lightbox='img' href='/assets/images/2013/43-drogi.jpg' title='górskie drogi na Krecie'><img alt='górskie drogi na Krecie' src='/assets/images/2013/43-drogi.jpg' /></a>

Jak widać powyżej drogi są dosyć wąskie i z licznymi ostrymi zakrętami. Za autobusem robiła się spora kolejka osobówek czekających na okazję do wyprzedzenia...

Kolejną ciekawostką są znaki na Krecie. <strong>Ogromna ich ilość jest... postrzelona.</strong> Jak się później dowiedziałem, <strong>autochtony po prostu dla zabawy jeżdżą i strzelają do znaków drogowych</strong> z popularnego kałasznikowa. Efekt zabaw widać poniżej.

<a data-lightbox='img' href='/assets/images/2013/44-znaki.jpg' title='postrzelona znaki na Krecie'><img alt='postrzelone znaki na Krecie' src='/assets/images/2013/44-znaki.jpg' /></a>

4) Chora Sfakion, czyli przesiadka do Gavdos.
---------------------------------------------

Miejscowość Chora Sfakion jest malutka i służy tylko i wyłącznie jako miejscowość przesiadkowa na Gavdos. Znajdziemy tam kilka knajpek i kwater, sklep, budkę z biletami na prom, nieczynny kościółek i... port. Prawie cała miejscowość prezentuje się następująco:

<a data-lightbox='img' href='/assets/images/2013/45-chora.jpg' title='Chora Sfakion na Krecie'><img alt='Chora Sfakion na Krecie' src='/assets/images/2013/45-chora.jpg' /></a>

Na miejscu <strong>podczas leżakowania na plaży poznaję Niemkę</strong>, która jedzie akurat na tę samą wyspę. Wspólnie zwiedzamy całą miejscowość z piwem w ręku (zajmuje to nie więcej niż 10min wolnym tempem), po czym po długich rozważaniach o podróżowaniu, linuksie i bezpieczeństwie danych kierujemy się na miejsce noclegu. Na miejscu robimy jeszcze obiad na mojej kuchence gazowej i idziemy spać.

Jeśli chodzi o <strong>nocleg</strong> to jest kilka możliwości. Można korzystać z plaży, na której leżaki i parasolki są darmowe. Można spać w okolicach przystanku autobusowego, przy którym są tarasy z kwiatami. Najciekawszych miejscem jest jednak kościółek przy porcie.

<a data-lightbox='img' href='/assets/images/2013/46-kosciol.jpg' title='kościół w Chora Sfakion'><img alt='kościół w Chora Sfakion' src='/assets/images/2013/46-kosciol.jpg' /></a>

Widoczna budowla jest umieszczona przy porcie, kilka minut drogi od miasta. Znajduje się na lekkim wzgórzu, a wschodzące słońce blokowane jest przez skały. Warto jednak uważać i umiejscowić się w okolicy drzwi do kościoła. Przy murku na lewo od zdjęcia bardzo wieje, przez co prawie porwało nam karimaty.

Miejsce to ma także kilka atrakcji -- jest bieżąca woda (widać wystającą rurkę ze skały), czasem może zalecieć sikami (ale to bardzo delikatnie i ja tego nie czułem), a do tego mogą odwiedzić nas miejscowe psy i, jeśli zostawiliśmy jedzenie na wierzchu, poczęstować się. Poza tym nikt tam nie przychodzi w nocy, a mamy piękny widok na port.

5) Co dalej?
------------

Chciałem początkowo zawrzeć obie wyspy w jednym wpisie, ale jednak odwiedziny Gavdos przeniosę do dalszej części relacji. Tym samym żegnam piękną Kretę i rano udaję się na kolejną wyspę.

Kreta wywarła na mnie pozytywne wrażenie, chociaż spodziewałem się, że Chania będzie jednak mniejszym miastem. Mimo wszystko na pewno kiedyś jeszcze tam wrócę, aby zwiedzić całą wyspę.

foto: własne

