---
layout: post
title: "sylwester 2013/2014"
date: 2014-03-08 14:00:00
category: wyjazdy
tags: [sylwester, autostop, polska, beskid niski, bieszczady, styki, polany surowiczne]

description: "Po blisko miesięcznej przerwie związanej nie wiem z czym wracam w wielkim stylu - do obiecanego wpisu z sylwestra :-) Ostatni wyjazd sylwestrowy odbył się w kierunku bliskiego południa, czyli do krainy Bieszczadów i Beskidu Niskiego. Trasa typowo górska, brak większego zwiedzania, finał na Polanach Surowicznych w Chałupie Elektryków. Czas start!"
excerpt: "/assets/images/2014/35-chalupa.jpg"

---

{% include JB/setup %}

Po blisko miesięcznej przerwie związanej nie wiem z czym wracam w wielkim stylu - do obiecanego wpisu z sylwestra :-) Ostatni wyjazd sylwestrowy odbył się w kierunku bliskiego południa, czyli do krainy Bieszczadów i Beskidu Niskiego. Trasa typowo górska, brak większego zwiedzania, finał na Polanach Surowicznych w Chałupie Elektryków. Czas start!

<a data-lightbox='img' href='/assets/images/2014/35-chalupa.jpg' title='Chałupa Elektryków nocą - światło w środku od świeczek (fot. Piotr Dziedziul)'><img alt='Chałupa Elektryków nocą - światło w środku od świeczek (fot. Piotr Dziedziul)' src='/assets/images/2014/35-chalupa.jpg' /></a>

1) Idea trasy.
--------------

Dojazd do chałupy był oczywisty od samego początku - polskibus do Rzeszowa i dalej PKSami do Ustrzyk Dolnych, następnie Górnych, i na końcu etap pieszy do schroniska Koliba. Trasa miała biec przez Połoninę Caryńską do Bacówki w Jaworzcu, aby potem odbić do Cisnej i PKSem ruszyć do Komańczy, następnie Woli Niżnej i pieszo do samej chałupy na Polanach Surowicznych.

2) Realizacja trasy.
--------------------

**W Rzeszowie w oczekiwaniu na dalszy transport zwiedzamy na szybko miasto** - widać, że jest to sobotni poranek - na ulicach nietrudno spotkać pijanych i wypowiadających się nieparlamentarnie przedstawicieli ludu barów i klubów.

**Trasa przebiegała zgodnie z planem do momentu dojazdu do Ustrzyk Dolnych.** Okazało się, że autobusy, które miały jechać później do Ustrzyk Górnych, jednak nie znajdują odwzorowania w dostępnych rozkładach. Nie byliśmy jedyną ekipą, która jechała w tamtym kierunku, więc zamiast czekać na cud i nieplanowany bus poszliśmy łapać stopa.

<a data-lightbox='img' href='/assets/images/2014/27-droga.jpg' title='droga do Ustrzyk Górnych'><img alt='droga do Ustrzyk Górnych' src='/assets/images/2014/27-droga.jpg' /></a>

Po kilku podwózkach udaje się w końcu dojechać do Ustrzyk Górnych. W międzyczasie (gdzieś między Warszawą i Rzeszowem) **postanawiamy o zmianie trasy i do Koliby chcemy dojść przez Wielką Rawkę i Kremenaros** (czyli słynny trójstyk polsko-ukraińsko-słowacki). Warunki początkowo są w miarę dobre - na trasie spotykamy nawet kilka osób. Zapowiadają, że wyżej jest armagedon.

Samo "podejście" na Kremenaros też jest dosyć lajtowe - czasem żałuję, że nie mam kijków - moje buty słyną z bycia łyżwami i ślizgania się na czym się da - mimo dobrego bieżnika! **W końcu z Kremenarosa wracamy na Rawki, na których zaczyna się dobra zabawa.** Wieje dosyć spory wiatr, a podłoże czasem przypomina wannę do kąpieli błotnej niż szlak.

<a data-lightbox='img' href='/assets/images/2014/28-mala-rawka.jpg' title='słabe warunki pogodowe na Małej Rawce'><img alt='słabe warunki pogodowe na Małej Rawce' src='/assets/images/2014/28-mala-rawka.jpg' /></a>

Po męczącym przejściu Rawek i zejściu do bacówki pod Małą Rawką postanawiamy o postoju. Zejście było bardzo śliskie i polegało na trzymaniu się poręczy i próbie zejście, a nie zjazdu. **W efekcie w bacówce zmieniamy trasę i zostajemy tam na noc.** We współpracy z obsługą bacówki korzystamy z kuchni i robimy obiadokolację. Niestety planowana pogoda była dużo lepsza niż obecna i musieliśmy dostosować dalszą trasę do panujących warunków - w obawie o sporą obsuwę.

Następnia dnia zamiast ruszyć na Połoninę Caryńską i odwiedzić Kolibę oraz Jaworzec ruszyliśmy z powrotem na Małą Rawkę i następnie do Wetliny. **Zejście było już dużo bardziej spokojne, chociaż pogoda nadal była niezgodna z naszą rozpiską** - zamiast 10C i słońca było czasem nawet 0,5m śniegu.

**Do Wetliny dotarliśmy w niedzielę, a, jak wiadomo, PKSy zazwyczaj kursują od poniedziałku do piątku.** Stanęliśmy więc przy szosie i łapiąc kierowców wyjeżdżających akurat z kościoła złapaliśmy transport do Cisnej. Tam w pobliskim lesie szybki obiad i podział uczestników. Paweł chciał dalej pieszo zmierzać do chałupy, a ja postanowiłem skorzystać z autostopowego dojazdu (zgodnie z moim planem).

<a data-lightbox='img' href='/assets/images/2014/29-wola-nizna.jpg' title='kościół w Woli Niżnej'><img alt='kościół w Woli Niżnej' src='/assets/images/2014/29-wola-nizna.jpg' /></a>

Moja trasa była w sumie dosyć prosta - najpierw krótka podwózka o jedną wieś, a potem złapanie ekipy jadącej do Krakowa, która akurat jechała przez Komańczę i dalej drogą do Woli Niżnej. Wysiadłem w tej ostatniej i ruszyłem betonówką pieszo do chałupy.

<a data-lightbox='img' href='/assets/images/2014/30-betonowka.jpg' title='nowa, betonowa droga na Polany Surowiczne'><img alt='nowa, betonowa droga na Polany Surowiczne' src='/assets/images/2014/30-betonowka.jpg' /></a>

Co było najciekawsze w tej trasie? **Jadąc przez Bieszczady stale było widać śnieg i trochę zimę. Po przekroczeniu Komańczy skończyła się zima i zaczęła wiosna** - śniegu brak, temperatura mocno dodatnia (no, tak z 5-10C może;).

3) Chałupa Elektryków.
----------------------

<a data-lightbox='img' href='/assets/images/2014/31-chalupa.jpg' title='Chałupa Elektryków na Polanach Surowicznych (fot. Piotr Dziedziul)'><img alt='Chałupa Elektryków na Polanach Surowicznych (fot. Piotr Dziedziul)' src='/assets/images/2014/31-chalupa.jpg' /></a>

Do chałupy dotarłem jeszcze na kilka dni (chyba 3) przed sylwestrem. Na miejscu zastałem baców (Patrycja, Tomek) oraz już obecną jedną grupę (Asię, Piotrka i Łysego). Nigdy nie byłem w tym miejscu, więc zostałem zaznajomiony z obsługą pieca i ogólnie chałupy (wraz z zapleczem).

<a data-lightbox='img' href='/assets/images/2014/32-ciecie.jpg' title='roboty dzienne - cięcie drzewa (fot. Piotr Dziedziul)'><img alt='roboty dzienne - cięcie drzewa (fot. Piotr Dziedziul)' src='/assets/images/2014/32-ciecie.jpg' /></a>

**Wieczory w chałupie wyglądały w sumie podobnie** - czasem ktoś wpadał na jedną noc, raz dojechała grupa z Tarnowa na sylwestra. **W ciągu dnia odbywały się prace chałupowe** (cięcie drzewa, palenie w piecu, itp), a **wieczorem długie nocne śpiewanki**. Jeśli mam być szczery - jak dotychczas były to najlepsze śpiewanki, na których byłem.

<a data-lightbox='img' href='/assets/images/2014/34-dyzur.jpg' title='roboty dzienne - dyżur zmywania (fot. Piotr Dziedziul)'><img alt='roboty nocne - dyżur zmywania (fot. Piotr Dziedziul)' src='/assets/images/2014/34-dyzur.jpg' /></a>

Jeśli chodzi o samą noc sylwestrową to na kilka godzin przez godziną "0" przybył do nas Paweł, a ekipa z Tarnowa odłączyła się od chałupowej części sylwestra. Zrobiła ognisko i rozpoczęła alkoholizację przy kiełbaskach. Dołączyłem na jedną kiełbaskę i dwie kromki chleba, aby potem wrócić do chałupowego klimatu.

<a data-lightbox='img' href='/assets/images/2014/33-obiadki.jpg' title='roboty nocne - czasem wspólne żarcie, potem śpiewanki (fot. Piotr Dziedziul)'><img alt='roboty nocne - czasem wspólne żarcie, potem śpiewanki (fot. Piotr Dziedziul)' src='/assets/images/2014/33-obiadki.jpg' /></a>

Co do powrotu... mieliśmy wracać "jakoś", ale okazało się, że akurat Gosia (nie ta z tej ekipy, inna Gosia) wraca do domu do Krakowa i ma akurat 2 wolne miejsca w aucie. Niewiele myśląc dołączyliśmy się do krakowiaków i w tej sposób na 20min przed TLKą Smok Wawelski do Warszawy dotarliśmy do stolicy Małopolski.

4) Podsumowanie.
----------------

Ogólnie... **było fajnie**. Szkoda, że nie udało się zrealizować trasy, ale to pogoda zweryfikowała nasze plany i wymusiła ich poprawkę. **Bardzo podobało mi się w samej chałupie.** Szkoda, że jest już zasięg i nie trzeba latać na Polańską, aby skorzystać z telefonu. Czy zrobiłbym podobną trasę jeszcze raz? Tak, ale tym razem z inną trasą górską. Albo nawet i bez niej, łojenia mam sporo i tak poza sylwestrem.

foto: własne, Piotr Dziedziul

