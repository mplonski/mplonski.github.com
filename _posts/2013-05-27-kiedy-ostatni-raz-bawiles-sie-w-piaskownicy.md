---
layout: post
title: "kiedy ostatni raz bawiłeś się w piaskownicy?"
description: ""
category: technologie
tags: [infoshare, rozwój, transczlowiek]
---
{% include JB/setup %}

Ten wpis miał się nazywać "dlaczego nie lubię technologii?".

<img src="/assets/images/2013/1.jpg" alt="Vodafone's advertisement about smartphones." />

1) Technologia nas zabija.
--------------------------

Technologia zastępuje nam wszystko -- znajomych, relacje międzyludzkie, rodziców. Kto z Was ostatni raz poszedł na piwo ze znajomymi bez stałego sprawdzania nowych powiadomień na facebooku i czytania maila? Kto z Was wyjechał na więcej niż tydzień bez sprawdzania co się dzieje w Internecie?

2) Chodźmy do piaskownicy.
--------------------------

Najlepiej zmiany widać po najmłodszym społeczeństwie, które jak gąbka chłonie nowe technologie, zmiany na rynku człowieka. Powoli to człowiek staje się robotem, dla którego iPad, iPhone i Kindle to jedynie specjalne moduły. Dzieci przestały już odwiedzać podwórka, piaskownice, place zabaw, parki, zaczęły za to siedzieć na facebooku, farmwille, naszej klasie i mistrzach. Ba, dorosłych też to dotyczy. Zamiast normalnie pójść ze znajomymi na piwo, idą na nie, ale stale siedzą nosem w smartfonie.

Technologia próbuje zastąpić nam wszystko i ja się temu staram opierać, jednak nie jest to w pełni możliwe. Nie mam Internetu w komórce, co się da załatwiam twarzą w twarz zamiast pisać sobie po fejsie, jak wyjeżdżam gdzieś dalej to zazwyczaj nie zabieram laptopa i Internetu. Czy da się tak żyć? Obecnie tak. Czy będzie dało się tak żyć za 100 lat?

3) Przykłady nowoczesnej, złej technologii.
-------------------------------------------

Pewnie sobie pomyśleliście, że jestem starym zgredem, który nie lubi smartfona, bo to coś nowego. Tak, jestem. A chcecie fajne przykłady?

a) Smartfon. Zapewnie otrzymaliście takiego za darmo od pracodawcy. Po co? Aby stale mieć z nim kontakt, aby w razie czego zrobić coś na szybko w czasie wolnym, aby zabrać Wam życie prywatne. Dodatkowo, aby zbytnio się nie przemęczać, wieczorem puszczacie z niego bajkę dziecku na dobranoc. Po co Waszym dzieciom rodzice?

b) Google Glass. Powstały nawet do niego wtyczki powodujące, że mrugnięcie okiem będzie oznaczało zrobienie zdjęcia tego, co aktualnie się widzi. Już niektóre państwa, mimo tego, że Google Glass oficjalnie nie jest w sprzedaży, zakazało jego publicznego użytku.

c) Samoprzytulający sweter. Zamiast prowadzić staroświeckie życie rodzinne możemy kupić dziecku taki sweterek, którego zasada działania jest prosta -- jeśli dzieciak będzie smutny lub zdenerwowany to sweterek odpowiednio napompuje się powietrzem symulując przytulenie się do dziecka.

Można by tak jeszcze dalej wymieniać.

4) Czy da się temu przeciwdziałać?
----------------------------------

Nie. Natalia Hatalska mówiła niedawno o tym <a href="http://hatalska.com/2013/05/20/ludzie-i-transludzie-w-starciu-o-nasz-swiat-prezentacja-z-infoshare/">jak będzie wyglądać świat za 100 lat</a>. Czy jest to optymistyczna wizja? Spełnia się to, o czym myślą twórcy technologii. Człowiek będzie coraz bardziej integralną częścią swoich elektronicznych zabawek i nawet nie zauważy jak przestanie się składać ze skóry i kości, ale za to będzie pipczeć na każdej kontroli balistycznej (np bramki na kontroli lotniskowej).

W tym kierunku biegnie cała technologia, a także człowieczeństwo. Już mamy przypadki transludzi, a kto się tego spodziewał 100 lat temu? Stale zanikają pewne tradycyjne elementy naszego życia, do których każdy "starszy" się przyzwyczaił (a po co komu książki i spotkania ze znajomymi?), nasze społeczeństwo idzie do przodu. A może jednak się cofa?

5) Jak będzie nasze społeczeństwo wyglądać za 100 lat.
------------------------------------------------------

Nie pytam tutaj jak będzie wyglądać sam człowiek, ponieważ najprawdopodbniej będzie składać się w dużej części z elektroniki, ale mam na myśli samo społeczeństwo i interakcje międzyludzkie.

Jeszcze do niedawna dzieci bawiły się w piaskownicy i na podwórku, teraz bawią się na facebooku. Kiedyś dostawały rower na komunię, teraz dostają iPada. Kiedyś największą karą był zakaz wyjścia na piłkę, teraz karą jest odpięcie od Internetu.

Czy to na pewno jest dobry kierunek? Czy staniemy się dobrymi robotami?

źródło zdjęcia: <a href="http://www.flickr.com/photos/ianfogg42/5335134817/in/photostream/">flickr</a>
