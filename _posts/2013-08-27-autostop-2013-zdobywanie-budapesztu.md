---
layout: post
title: "autostop 2013 - zdobywanie budapesztu"
date: 2013-08-27 16:00:00
category: wyjazdy
tags: [wakacje, autostop, budapeszt, wegry, namiot, wyprawa]

description: "Jak już obiecywałem dosyć dawno temu rozpoczynam relację z wakacyjnego wyjazdu. W dzisiejszym odcinku omówię trasę z Warszawy do Budapesztu oraz opiszę trochę szlajanie się po mieście. Koniec odcinka będzie w momencie opuszczenia Budapesztu, taki styl postaram się wdrożyć w całej serii wpisów z wakacji."
excerpt: "/assets/images/2013/12-budapeszt.jpg"

---

{% include JB/setup %}

Jak już [obiecywałem dosyć dawno temu](/2013/08/12/dzienniki-z-wakacji-autostop-2013/) rozpoczynam relację z wakacyjnego wyjazdu. W dzisiejszym odcinku omówię trasę z Warszawy do Budapesztu oraz opiszę trochę szlajanie się po mieście. Koniec odcinka będzie w momencie opuszczenia Budapesztu, taki styl postaram się wdrożyć w całej serii wpisów z wakacji. Na zwiedzanie podczas trasy nie poświęcałem dużo czasu -- wolę jedynie przespać się z miastem, aby wiedzieć, czy warto później wrócić do niego na dłużej.

<a data-lightbox="img-1" href="/assets/images/2013/12-budapeszt.jpg" title="panorama budapesztu"><img src="/assets/images/2013/12-budapeszt.jpg" alt="panorama budapesztu" /></a>

1) Dojazd do miasta.
--------------------

Planowana pobudka w Warszawi nie udała się i z opóźnieniem dojeżdżam do Janek, skąd rozpoczyna się trasa autostopowa. Trasa do Katowic jest dosyć szybka (praktycznie przesiadanie się z samochodu do samochodu, czas oczekiwania to maksymalnie kila minut). Za Katowicami lecimy do Bielsko-Białej i Cieszyna, gdzie znajduje się duży parking z wieloma ciężarówkami. Niestety kierowca kończy kurs w Cieszynie, więc muszę pieszo przejść kawałek drogą ekspresową, ale na szczęście bez nieprzyjemności trafiam na pożądany parking.

Na miejscu po krótkim rozpoznaniu znajduję transport od razu do Brna, więc szczęśliwy jadę z nadzieją na przesiadkę potem do Bratysławy. Niestety z uwagi na beznadziejne oznakowanie parkingów i stacji na Węgrzech wysiadam w złym miejscu -- moja stacja była oznaczona jako parking, więc pojechaliśmy do następnej. Na ostatniej stacji przed Brnem po całym dniu łapania pada decyzja o powrocie do Cieszyna - nikt nie jechał w kierunku Bratysławy. Po powrocie łapię transport bezpośrednio do Budapesztu. Nocuję na ostatniej stacji przed miastem i rano łapię stopa do samego miasta.

2) Zwiedzanie.
--------------

Podstawowym błędem, który warto odnotować na początku, było to, że uznałem plecak za nie za ciężki i z dużym bagażem ruszyłem na zwiedzanie. Szczegóły później :)

<a data-lightbox="img-1" href="/assets/images/2013/13-mapa-gmocha.jpg" title="mapa w stylu Jacka Gmocha"><img class="small" src="/assets/images/2013/13-mapa-gmocha.jpg" alt="mapa w stylu Jacka Gmocha" /></a>

Niestety na pierwszy rzut oka nie widać w mieście informacji turystycznej, a ponadto nikt nie wie gdzie może się ona znajdować. Na dworcu kolejowym zgarniam z kiosku mapkę dla autobusu do zwiedzania miasta, jednak z uwagi na jego koszt rysuję na mapce tak zwaną mapę Gmocha i pieszo przechadzam się miastem. Po drodze spotykam dwie Szwajcarki, które szukały adresu hostelu, ale z uwagi na słabą mapę nie mogę im pomóc.

W samym mieście zostaję tylko na 1 dzień, więc zwiedzam na zasadzie obejrzenia ważnych i ciekawych miejsc oraz połażenia ot tak po mieście.

3) Transport.
-------------

<a data-lightbox="img-1" href="/assets/images/2013/14-transport.jpg" title="transport w Budapeszcie"><img class="small" src="/assets/images/2013/14-transport.jpg" alt="transport w Budapeszcie" /></a>

Najlepszym sposobem na poruszanie się są nogi. Niestety nie ogarnąłem przechowalni bagażu na początku, więc moje stopy i plecy były na mnie bardzo złe, co wynagrodziłem im znajdując przechowalnię bagażu wieczorem na dworcu kolejowym. Jeśli chcemy szybko przedostać się w dalekie miejsce warto użyć metra. Bardzu dużo "atrakcji" jest w samym centrum miasta, więc jeśli ktoś chce trochę obejrzeć rytm miasta to zdecydowanie polecam zostanie na powierzchni.

4) Życie towarzyskie.
---------------------

<a data-lightbox="img-1" href="/assets/images/2013/15-wyspa.jpg" title="wyspa św. Małgorzaty - ścieżka do biegania"><img class="small" src="/assets/images/2013/15-wyspa.jpg" alt="wyspa św. Małgorzaty - ścieżka do biegania" /></a>

Najciekawszym miejscem, w którym toczy się życie, jest zdecydowanie wyspa św. Małgorzaty. To właśnie tam uciekają wszyscy, którzy mają dość miasta, chcą wyskoczyć na piwo po pracy czy pobiegać na specjalnej ścieżce joggingowej. Jest to duża strefa bez ruchu samochodowego, wielki park, pola tenisowe, restauracje, i tak dalej, i tak dalej...

<a data-lightbox="img-1" href="/assets/images/2013/16-piwo.jpg" title="piwo na wyspie"><img class="small" src="/assets/images/2013/16-piwo.jpg" alt="piwo na wyspie" /></a>

Ja z kolei wyspę wykorzystałem do celu wypoczynkowego i w jednym z barów na pufach wypiłem smaczne lokalne piwo w promocji. Pierwszy raz widziałem pufy w restauracji, co mnie bardzo zaskoczyło i zadowoliło! :)

5) Nocleg.
---------

Wieczorem próbowałem usytuować się na wyspie św. Małgorzaty. Niestety z uwagi na słabe oświetlenie, dużą powierzchnię i życie nocne ciężko jest znaleźć dobre miejsce na sen w nocy. Okazało się, że okoliczni polscy bezdomni odebrali namiot jako wtargnięcie na ich terytorium, więc ze względów bezpieczeństwa ta noc została spędzona w hostelu. Przynajmniej był prysznic :)

6) Podsumowanie.
----------------

Budapeszt odebrałem dosyć pozytywnie. Miasto wstaje normalnie, żyje, jedzie się tam dosyć szybko (spokojnie można dotrzeć poniżej 1 dnia autostopem). Nie podobało mi się to, że główne życie odbywa się na wyspie św. Małgorzaty. Zdecydowanie Węgry i Budapeszt trafiają do miejsc, które chcę jeszcze odwiedzić.

