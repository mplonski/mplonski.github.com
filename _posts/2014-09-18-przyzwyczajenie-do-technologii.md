---
layout: post
title: "Przyzwyczajenie do technologii"
date: 2014-09-18 01:00:00
category: technologie
tags: [rozwój, technologie, internet, iphone]

description: "W ciągu ostatnich wakacji praktycznie cały sierpień i część lipca spędziłem na Polanach Surowicznych w Chałupie Elektryków. Wbrew nazwie nie spotkamy tam podłączenia energii elektrycznej, a tym bardziej bieżącej wody - także w toalecie."
excerpt: "/assets/images/2014/38-chalupa.jpg"

---

{% include JB/setup %}

<a data-lightbox="img" href="/assets/images/2014/38-chalupa.jpg" title="Chałupa Elektryków - Polany Surowiczne"><img alt="Chałupa Elektryków - Polany Surowiczne" src="/assets/images/2014/38-chalupa.jpg" /></a>

W ciągu [ostatnich wakacji](/2014/09/16/wrocilem/) praktycznie cały sierpień i część lipca spędziłem na Polanach Surowicznych w Chałupie Elektryków. Wbrew nazwie nie spotkamy tam podłączenia energii elektrycznej, a tym bardziej bieżącej wody - także w toalecie.

Pobyt w takim miejscu pozwoli nauczyć wielu rzeczy. **Da się żyć bez tej całej nowoczesnej technologii**, oczywiście o ile tylko tego chcemy. Wiele osób twierdzi, że bez pralki, zmywarki, ulubionego serialu-tasiemca i komputera nie potrafią przeżyć jednego dnia, a tymczasem stanowi to całkowitą normę właśnie w takich miejscach jak chałupa. Tak samo oświetlenie znane z domów jest owszem wygodne, aczkolwiek przy świeczkach też jest wystarczająco jasno.

**Dawniej dzieci [bawiły się w piaskownicy](/2013/05/27/kiedy-ostatni-raz-bawiles-sie-w-piaskownicy/)**, dzisiaj siedzą z nosem w facebooku. Obecnie mogą w ramach atrakcji rozpalić piec albo samodzielnie zrobić pranie. Często zwycięrza lenistwo, ale dla osób, które nigdy ręcznie nie zmywały bądź nie robiły prania to takie zajęcie może być ciekawą zagadką.

Ciężką kwestią jest to, że **w obecnym świecie ciężko pracować w ogóle bez użycia nowoczesnych technologii**. Praktycznie w każdym ośrodku pracy znajdziemy komputery i inne urządzenia, które z jednej strony zastąpiły nam manufaktury, więc przyniosły spore oszczędności, a z drugiej zdecydowanie uzależniły nas od tych rozwiązań.

Problemem tak naprawdę nie jest też przepływ informacji. Osobiście nie lubię przeglądać newsów ze świata wielkiej polityki, a gazety ograniczam do tych popularnonaukowych lub ściśle naukowych. Aczkolwiek, jeśli ktoś chce być na czas ze wszystkim, może spokojnie przejść się ponad godzinę do najbliższego sklepu po gazetę. Da się.

Prawdę mówiąc nie chciałem tutaj dość do jakiegoś większego wniosku oprócz tego, że **uzależniliśmy się od technologii**. Nie jako konkretni ludzie, ale jako społeczeństwo. Nie tylko do najnowszego iPhona, ale także do zwykłej pralki czy zarówki, która praktycznie jest normą w polskich domach. Jeśli ktoś chce to da radę żyć i bez tego, jeśli chce.

Pytanie czy to uzależnienie jest szkodliwe. Ja nie wiem. Wiem jedynie, że mogę żyć całkiem bez tych dodatków.

