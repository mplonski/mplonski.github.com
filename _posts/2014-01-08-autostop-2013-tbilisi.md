---
layout: post
title: "autostop 2013: Tbilisi"
date: 2014-01-08 22:00:00
category: wyjazdy
tags: [wakacje, autostop, gruzja, tbilisi, wyprawa]

description: "Z drobną przerwą wracam do wakacyjnej serii, aby zajrzeć do Tbilisi, czyli stolicy Gruzji. Jeśli jesteście ciekaw sylwestra to już piszę, że o nim będzie wkrótce - muszę ogarnąć się ze zdjęciami po górskiej wyprawie sylwestrowej. A teraz - czas na Tbilisi!"
excerpt: "/assets/images/2014/01-tbilisi.jpg"

---

{% include JB/setup %}

Z drobną przerwą wracam do [wakacyjnej serii](/2013/08/12/dzienniki-z-wakacji-autostop-2013/), aby zajrzeć do Tbilisi, czyli stolicy Gruzji. Jeśli jesteście ciekaw sylwestra to już piszę, że o nim będzie wkrótce - muszę ogarnąć się ze zdjęciami po górskiej wyprawie sylwestrowej. A teraz - czas na Tbilisi!

<a data-lightbox='img' href='/assets/images/2014/01-tbilisi.jpg' title='Tbilisi - nowy most i park'><img alt='Tbilisi - nowy most i park' src='/assets/images/2014/01-tbilisi.jpg' /></a>

1) Trudne początki.
-------------------

Po dotarciu maszrutką do stolicy Gruzji **miasto nie wydaje się przyjazne**. Dworzec autobusowo-nijaki nie jest prosty do zrozumienia. Mając zanotowane miejsce, w którym można rozbić obóz, biorę taksówkę. **Po zapytaniu o cenę zaraz podchodzi drugi kierowca, który w tej samej cenie chce zawieźć mnie w to samo miejsce. Po chwili zaczynają się bić, ponieważ nie mogą zdecydować się który ma ze mną pojechać.** Zrezygnowany podchodzę kilka aut dalej, gdzie po pytaniu o cenę otrzymuję 2 razy niższą kwotę - wsiadam do auta. Po kilku próbach udaje się odpalić silnik i ruszyć na nocleg.

Po dotarciu na miejsce opisane przez hitchwiki zaczynam rozmawiać z kilkoma miejscowymi, którzy akurat wyszli z psami na spacer. Podobno **dawniej spokojne miejsce zaczęło być niedawno popularne wśród młodzieży, która jest często pijana i agresywna**. Po długich namowach decyduję się na przeniesienie się w normalne warunki noclegowe. Schodząc do miasta pytam w jednym z domów o możliwość noclegu w namiocie w ogródku, a w zamian dostaję propozycję noclegu w hostelu, którego właścicielką jest moja respondentka.

Po analizie oferty decyduję się na nocleg. **W zamian za bardzo niską cenę (nowo otwarty hostel) mam do dyspozycji prawie cały hostel, łazienkę, kuchnię, pralkę, internet, owoce...** co tylko chcę. Licząc koszta wykonanego prania i spożytych owoców wychodzę na to samo, a do tego mam nocleg :-)

2) Zwiedzanie Tbilisi.
----------------------

Zwiedzanie stolicy Gruzji zaczynam od tradycyjnego przeglądu miasta, czyli zwiedzenia największych placów i głównych ulic, aby potem pobłądzić trochę po lokalnych zakamarkach. Po drodze po raz kolejny kosztuję lokalnego przysmaku, to znaczy chinkali. Niestety **ulice miasta nie są przyjazne pieszym** - jeśli chcemy przejść na drugą stronę jezdni musimy nadrabiać sporo metrów i iść przejściem podziemnym albo próbować znaleźć lukę w ruchu przez 10-pasmową ulicę.

Po odnalezieniu informacji turystycznej kieruję się do narodowego muzeum Gruzji, w którym dzięki zniżce studenckiej oglądam trochę historii. Następnie kieruję się do muzeum sztuki, do którego wchodzę na 20 min przed zamknięciem (jakby co - było już późno;). Kupuję bilet i rozpoczynam ekspresowe zwiedzanie. **Pani z obsługi widząc moje tempo postanawia mnie zatrzymać i oprowadzić po muzeum opowiadając o wystawionych dziełach i historii samego muzeum.** W efekcie kończymy oglądać obiekt trochę po czasie zamknięcia, ale podobno **taki to gruziński zwyczaj, że godziny otwarcia są dosyć luźne**.

Chciałem też zwiedzić muzeum sztuki nowoczesnej, ale akurat trwała przerwa obiadowa, a przez to muzeum było zamknięte. No to nie zwiedziłem.

<a data-lightbox='img' href='/assets/images/2014/02-wzgorza.jpg' title='wzgórza w Tbilisi'><img alt='wzgórza w Tbilisi' src='/assets/images/2014/02-wzgorza.jpg' /></a>

Jeśli chodzi o obiekty otwarte cały czas to mamy do dyspozycji **słynne tbilisowe wzgórza**, na którym możemy zobaczyć zamek. Na górę można dostać się pieszo albo, co jest zalecane, wjechać kolejką linową (foto powyżej). Funkcjonuje ona na tej samej zasadzie co komunikacja miejsca i do poruszania się kolejką potrzebujemy jedynie odpowiednika karty miejskiej. Jeśli już dotrzemy na zamek to nie spodziewajmy się dobrego dojścia - na części trasy są barierki i schody, ale przy samych ruinach musimy trochę powspinać się po "skałce".

<a data-lightbox='img' href='/assets/images/2014/03-starowka.jpg' title='stare miasto'><img alt='stare miasto' src='/assets/images/2014/03-starowka.jpg' /></a>

Wjeżdżając na górę możemy zobaczyć panoramkę miasta, w tym także starego miasta. Jeśli o nie chodzi... jest źle. **Wydaje się, że stare miasto powinno być zadbane i reprezentacyjne, ale w Tbilisi jest ono w naprawdę tragicznym stanie.** Walące się budynki i słabo zagospodarowana przestrzeń sprawia wrażenie małej gruzińskiej wioski, a nie reprezentacyjnej części stolicy kraju. Chyba, że chodzi właśnie o pokazanie takiego muzeum na żywo.

<a data-lightbox='img' href='/assets/images/2014/04-panorama.jpg' title='panorama'><img alt='panorama' src='/assets/images/2014/04-panorama.jpg' /></a>

Z kolejki i wzgórz poza starówką mamy widok na pozostałą część miasta. Grzybkowy budynek to gruziński odpowiednik ministerstwa sprawiedliwości, a po prawej widzimy nowy park miejski, teatr (tuby, w budowie) i most pieszy. Obiekt jest dopiero w budowie, ale szukając chwili odpoczynku spokojnie możemy udać się w ten zielony kawałek Tbilisi. Jeśli chodzi o ciekawostki to obecna władza niezbyt lubi się z poprzednią, która to zbudowała nowy most, i z tego powodu chcą go zburzyć... jak będzie - okaże się.

<a data-lightbox='img' href='/assets/images/2014/05-most.jpg' title='most pieszy'><img alt='most pieszy' src='/assets/images/2014/05-most.jpg' /></a>

Jeśli zaciekawił Was most to tak (powyżej) wygląda on od strony wejścia / wyjścia :-)

Jeśli już była mowa o wzgórach... nie brakuje ich w Tbilisi. Na nich znajduje się także **park rozrywki**, do którego najwygodniej dostać się kolejką linową. Tym razem jest ona poprowadzona po ziemi, a nie w powietrzu. Niedaleko parku rozrywki znajduje się słynna antena.

<a data-lightbox='img' href='/assets/images/2014/06-kolejka.jpg' title='kolejka linowa'><img alt='kolejka linowa' src='/assets/images/2014/06-kolejka.jpg' /></a>

Przed wybraniem się kolejką warto upewnić się czy jest ona czynna - kiedy ja odwiedzałem Tbilisi to mimo zaznaczenia kilku kolejek na mapie nie wszystkie były czynne.

<a data-lightbox='img' href='/assets/images/2014/07-park.jpg' title='park'><img alt='park' src='/assets/images/2014/07-park.jpg' /></a>

Jeśli już dostaniemy się na szczyt wzgórza to będziemy mieli do dyspozycji ładny park z budkami z jedzeniem oraz parkiem rozrywki. Niestety atrakcje parkowe są albo drogie, albo słabe, więc po skorzystaniu z kilku z nich i zjedzeniu hotdoga udałem się z powrotem do miasta.

3) Co warto.
------------

Na pewno **warto udać się na stare miasto**, z którego blisko jest do nowego **szklanego mostu** i **parku miejskiego**. Warto zwiedzić **główne muzea** zlokalizowane przy głównej ulicy :-) A najlepiej to **udać się do informacji turystycznej**, w której dowiecie się wszystkiego - od tego jakie muzea są otwarte i warte zobaczenia, przez to gdzie można zjeść coś dobrego, a kończąc na tym jak dotrzeć w inne miejsce kraju. **Obsługa informacji turystycznej jest bardzo pomocna i odpowie nawet na najdziwniejsze pytania.**

4) Komunikacja miejska.
-----------------------

Po mieście **najlepiej poruszać się pieszo, taksówką lub metrem**. Jeśli bierzemy **taxi** to koszt nie powinien przekroczyć 20 lari, a zazwyczaj wyniesie on 5-10 lari, zależnie od odległości do pokonania, jakości taksówki i naszych zdolności negocjacyjnych. Co do **metra** - konieczne jest zaopatrzenie się w kartę miejską. Można ją nabyć przy stacjach metra lub odkupić od kogoś - ja zauważyłem 2 osoby z polskimi flagami przyszytymi do plecaków i po chwili rozmowy odkupiłem od nich kartę - oni już opuszczali miasto. Karta miejska działa także w niektórych kolejkach linowych.

5) Podsumowanie.
----------------

Tbilisi jest **dosyć ciekawym miastem**. Ogromne **pieniądze pompowane są w nowe budynki**, na przykład muzea czy budynki rządowe, ale **mało co jest przeznaczone na renowację upadającej starówki**. Mimo, że jest to ogromna przestrzeń, moim zdaniem nie ma sensu zastrzymywać się tutaj na dłużej - wystarczy zobaczyć główne i interesujące nas obiekty, połazić i pobłądzić po starym mieście i lokalnych uliczkach, a potem uciec w bardziej gruzińskie rejony gruzji. Nietrudno zgadnąć - **dużo turystów spowodowało, że stolica gruzji jest mało gruzińska**.

foto: własne

