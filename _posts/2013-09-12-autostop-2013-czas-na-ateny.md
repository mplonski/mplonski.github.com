---
layout: post
title: "autostop 2013 - czas na Ateny"
date: 2013-09-12 01:00:00
category: wyjazdy
tags: [wakacje, autostop, grecja, ateny, wyprawa, pociag]

description: "Trochę napisałem o sieci i nie tylko, a teraz wracam do [serii o wakacjach](/2013/08/12/dzienniki-z-wakacji-autostop-2013/). Tym razem z Budapesztu dotrzemy do Grecji i Aten, aby tam zobaczyć co kryje się w tej magicznej krainie. Nie zabraknie oczywiście trudności i niespodziewanych przyjemności płatnych w euro."
excerpt: "/assets/images/2013/20-panorama-ateny.jpg"

---

{% include JB/setup %}

Trochę napisałem [o sieci](/2013/09/09/usability-w-praktyce/) i [nie tylko](/2013/09/03/o-bezpieczenstwie-pieniedzy-na-wyjazdach/), a teraz wracam do [serii o wakacjach](/2013/08/12/dzienniki-z-wakacji-autostop-2013/). Tym razem z Budapesztu dotrzemy do Grecji i Aten, aby tam zobaczyć co kryje się w tej magicznej krainie. Nie zabraknie oczywiście trudności i niespodziewanych przyjemności płatnych w euro.

<a data-lightbox='img' href='/assets/images/2013/20-panorama-ateny.jpg' title='panorama Aten'><img alt='panorama Aten' src='/assets/images/2013/20-panorama-ateny.jpg' /></a>

1) Dojazd z Budapesztu do Aten.
-------------------------------

Wydostanie się z Budapesztu było trochę ciężkie z uwagi na słabe oznaczenie przystanków w autobusach. Przegapiłem pożądany przystanek i wysiadłem trochę dalej, ale nadal przy dobrej autostradzie. Po zorientowaniu się gdzie jestem ustawiłem się na jakimś wjeździe na autostradę z tabliczką na Szeged, czyli miasto niedaleko granicy. Łapałem też trochę na rękę, na inne napisy, czekałem.

Na szczęście po dłuższym czasie udaje się złapać samochód. Jadę z facetem, który [gra w zespole](http://www.fusionmachine.hu/) i co chwilę dostaje pytanie od żony czy branie autostopowiczów jest bezpieczne. W końcu dojeżdżamy do granicy i opuszczam Węgry w poszukiwaniu pozwózki do Serbii.

Granicę przekraczam pieszo, po drugiej stronie zaczynam łapać, a niedługo później dojeżdżam do Serbii. W Serbii jeden z kierowców daje mi 10 euro na piwo. Na innym etapie podwozi mnie pracownik policji, niestety po cywilu.

&nbsp;<strong>Ciekawsza trasa zaczyna się w Macedonii.</strong> Od początku widać, że kraj jest bardzo biedny. Spotykam autostopowicza ze Słowacji, który także kieruje się do Grecji. Po jakimś czasie udaje mi się się złapać TIRa. Warto pamiętać, że <strong>w Macedonii najlepiej łapać na bramkach poboru opłat</strong> na autostradzie, stacje są niechętnie odwiedzane przez kierowców.

Macedonia ma bardzo ciekawie położoną drogę (piękny krajobraz), a <strong>czasem nitki autostrady dzieli pasmo górskie</strong>. Na jednej z bramek łapię lokalne auto na nazwę miejscowości i w wyniku nieporozumienia zostaję wyrzucony kawałek od autostrady -- kierowca myślał, że chcę się dostać do miejscowości na tabliczce. Mimo wszystko lokalni ludzie są bardzo pomocni i mam ogromną chęć wrócić do Macedonii. W końcu wracam na autostradę do bramek poboru opłat i jadę dalej do Grecji. Tym razem od pewnego polaka, który jechał z żoną (żona z Macedonii), dostanę lokalne pieniądze na obiad.

2) Greckie zmiany w euro.
-------------------------

Po długiej wędrówce zatrzymuję się na pierwszej stacji w Grecji i szukam czegoś w kierunku Aten. Po długim oczekiwaniu, z uwagi na czasówkę wyjazdu, postanawiam złapać coś co najmniej do zjazdu na Ateny - większość aut jedzie do Thesaalonik. Niestety kierowca trochę myli trasę, ale trafiam w końcu na autostradę w tym kierunku.

Chwila łapania i staje niemiecki turysta, ale tiry o ponadnormatywnej szerokości zmuszają go klaksonem do ucieczki. Jakiś czas później podwozi mnie grek, a od niego dowiaduję się o połączeniach z Thessalonik do Aten. Najtańszy ma być pociąg, a kierowca akurat jedzie na dworzec. Zabieram się z nim. Decyzja była bardzo spontaniczna.

<a data-lightbox='img' href='/assets/images/2013/21-ciapag.jpg' title='pociąg w Grecji z bagażem rejestrowanym'><img alt='pociąg w Grecji z bagażem rejestrowanym' src='/assets/images/2013/21-ciapag.jpg' /></a>

Na dworcu kupuję bilet do Aten w najgorszej możliwej klasie. Czekam kilka godzin na pociąg i <strong>jadę w warunkach jak w 1. klasie Eurocity</strong> do samych Aten. Do miejscowości dojeżdżam wieczorem, a od informacji na dworcu dowiaduję się, że jeszcze tego dnia ma być prom na Kretę.

Co do samej trasy to <strong>bardzo polecam pokonanie tego odcinka pociągiem</strong>. Widoki są cudne - tory prowadzą po górach, często w tunelu bądź na wysokim moście. Jest to zdecydowanie warte tych pieniędzy.

W porcie dowiaduję się, że jednak ostatni prom już odpłynął, a następny jest kolejnego dnia wieczorem. Po chwili namysłu kupuję bilet na prom i szukam miejsca do spania, osadzam się w hostelu robotniczym niedaleko portu. Przynajmniej jest tanio (jak na Grecję) i będzie jak wziąć prysznic.

3) Ateny - co na początek.
--------------------------

Jak przyjeżdżałem to <strong>miasto wydawało się bardzo chaotyczne i dosyć niebezpieczne</strong>. Nocą chodzi bardzo dużo pijanych osób i co do niektórych miałem wątpliwość czy są bezpieczni. Nie raz ręka była na wszelki wypadek w kieszeni przygotowana do wyjęcia gazu.

Rano ruszam metrem gdzieś do centrum i szukam informacji turystycznej. Niestety nie mogę jej znaleźć (każdy wskazywał, że jest zaraz, ale nie było) i w końcu w kiosku kupuję mapę Aten, a od kioskarza dowiaduję się co warto zobaczyć. <strong>Jeśli szukacie informacji turystycznej z prawdziwego zdarzenia to od razu jedźcie pod Akropol :)</strong>

<a data-lightbox='img' href='/assets/images/2013/22-ateny.jpg' title='ulica w Atenach'><img alt='ulica w Atenach' src='/assets/images/2013/22-ateny.jpg' /></a>

Jeśli chodzi o <strong>transport</strong> to najlepsze są nogi. W przypadku dalszej komunikacji warto skorzystać z metra.

W Atenach dziwią mnie na początku dwie rzeczy -- ogromna ilość policji (autokar lub radiowóz policji co skrzyżowanie) i czasem z głośników na ulicach leci muzyka.

4) Zwiedzamy Ateny.
-------------------

Zgodnie z zaleceniami kioskarza pieszo okrążam najciekawsze elementy Aten.

<a data-lightbox='img' href='/assets/images/2013/23-drzewko.jpg' title='ścieżka na jednym ze wzgórz'><img alt='ścieża na jednym ze wzgórz' src='/assets/images/2013/23-drzewko.jpg' /></a>

Bardzo dobrym pomysłem jest wdrapanie się na wszelkie wzgórza w Atenach. Prowadzą często tam ładne ścieżki (jak powyżej), a na górze możemy zastać bardzo ładną architekturę (jak niżej).

<a data-lightbox='img' href='/assets/images/2013/24-kosciolek.jpg' title='kościół na jednym ze wzgórz'><img alt='kościół na jednym ze wzgórz' src='/assets/images/2013/24-kosciolek.jpg' /></a>

Oczywiście nie są to byle jakie podejścia, za to uliczki są naprawdę malownicze i wąskie, co widać poniżej. Samochód mieści się ledwo ledwo, ma około 10-20cm luzu od innych lusterek, czasem prawie żadnego.

<a data-lightbox='img' class="small" href='/assets/images/2013/25-uliczka.jpg' title='uliczka na jedno ze wzgórz'><img alt='uliczka na jedno ze wzgórz' src='/assets/images/2013/25-uliczka.jpg' /></a>

Oczywiście obowiązkowym elementem jest Akropol, na który, jak się okazało, mam jako student darmowy wstęp. <strong>Warto pamiętać o karcie ISIC</strong>, ponieważ dzięki niej mamy dużo zniżek czy nawet darmowe wejścia.

<a data-lightbox='img' class="small" href='/assets/images/2013/26-akropol.jpg' title='Akropol'><img alt='Akropol' src='/assets/images/2013/26-akropol.jpg' /></a>

Podczas mojej wizyty w Atenach odbywała się manifestacja i wszystkie ważniejsze budynki rządowe były otoczone policją i nie można było się zbliżać. Ja jednak <strong>jedynie zapytałem policjanta jak dojść do parku obok, a ten z chęcią pokazał mi park i moje wejście na mapie, a następnie wskazał, aby przejść po prostu przez kordon do strefy zamkniętej</strong>. Jak to dobrze być turystą. :)

Panoramę z jednej z górek można zobaczyć na początku wpisu.

5) Podsumowanie, czyli co dalej.
--------------------------------

W Atenach nie spotkamy na pewno słynnych biało-niebieskich domków (czy spotkamy gdzie indziej? o tym już wkrótce). Spotkamy typowe miasto, które niestety w znacznej mierze nie jest zadbane, a dominującą rolę odgrywa ruch samochodowy. Mimo tego oceniam je, jak na tę część świata, dosyć pozytywnie. Dobrze umieją wykorzystać swoje położenie i turystykę, a jednocześnie, jeśli chcemy, możemy znaleźć coś bardziej lokalnego i w dodatku taniego.

W następnym odcinku udajemy się na Kretę!

