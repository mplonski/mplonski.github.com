---
layout: post
title: "Bakcynalia 2014"
date: 2014-11-18 21:00:00
category: relacje
tags: [bakcynalia, przegląd, lublin, muzyka]

description: "Jak widać powyżej 14. i 15. listopada (zeszły weekend) odbył się XXVIII Festiwal Piosenki Turystycznej i Studenckiej Bakcynalia 2014, zwany dalej Bakcynaliami. Na wstępnie powiem jedynie, że chyba jestem osobą, która dojechała tam z najdalszego miejsca - w piątek wieczorem byłem nadal w Dusseldorfie i nocno-dziennym pociągiem dotarłem dopiero na sobotni koncert."
excerpt: "/assets/images/2014/39-bakcynalia.png"

---

{% include JB/setup %}

<a data-lightbox='img' href='/assets/images/2014/39-bakcynalia.png' title='Bakcynalia 2014'><img alt='Bakcynalia 2014' src='/assets/images/2014/39-bakcynalia.png' /></a>

Jak widać powyżej 14. i 15. listopada (zeszły weekend) odbył się **XXVIII Festiwal Piosenki Turystycznej i Studenckiej [Bakcynalia 2014](http://bakcynalia.art.pl/2014/)**, zwany dalej Bakcynaliami. Na wstępnie powiem jedynie, że chyba jestem osobą, która dojechała tam z najdalszego miejsca - w piątek wieczorem byłem nadal w Dusseldorfie i nocno-dziennym pociągiem dotarłem dopiero na sobotni koncert.

Na początku zaskakuje to, co zastajemy wchodząc na salę Bakcynaliów. **Nie otrzymujemy wielu rzędów ławek czy niewygodnych krzeseł, ale trafiamy na elegancką salę.** Wiadomo, remonty zawsze by się przydały (nie bez powodu były zbierane środki na remont), ale warunki są bardzo komfortowe. Wygodne i miękkie fotele nawet mnie trochę zdziwiły - częściej można spotkać niewygodne ławki czy krzesła niż, powtórzę, wygodne fotele, i to na koncercie piosenki turystycznej / studenckiej.

Wracając do koncertów - **zdążyłem dopiero na „Dom o zielonych progach”**, który znam już z innych przeglądów i współpracy w ramach akredytacji prasowych. Można powiedzieć, że „Dom” miał prawdziwy „Domowy” koncert. Nie zabrakło ciekawych improwizacji płynących ze strony Wojtka Szymańskiego, jednak pojawiły się one dosyć późno. Krótko mówiąc - **klasycznie, ze smaczkami, ale zbyt tradycyjnie**.

Po krótkiej przerwie i ogłoszeniu werdyktu przeszliśmy do kolejnej części, tym razem składającej się z czterech koncertów. Rozpoczął ją **Tadeusz Woźniak** znany z pewnych kawałków (sami znajdzcie), ale co mnie najbardziej zaciekawiło to nie jego piosenki, ale **polskie wersje Nohavicy zarówno w wykonaniu artysty jak i jego syna**. Tutaj bardzo duży plus, ponieważ chyba dzięki temu koncertowi zakochałem się w piosenkach kolejnego wokalisty (Nohavicy).

Kolejnym wykonawcą został **Leonard Luther**. Rozpoczął klasycznymi utworami takimi jak „Preludium dla Leonarda” czy „Statystyczny uniform”. Największym zadowoleniem wśród publiczności cieszyła się **„Piosenka o Marianie”**. Poza tym - koncert bardzo krótki i **wielki-mały zawód w postaci braku „Emigranckiego tanga”**, które było bardzo wyczekiwane przez część publiczności.

<a data-lightbox='img' href='/assets/images/2014/40-scena.jpg' title='Bakcynalia 2014 (fot. Ola Grudzińska)'><img alt='Bakcynalia 2014 (fot. Ola Grudzińska)' src='/assets/images/2014/40-scena.jpg' /></a>

Przedostatnim punktem programu był pokaz **Jerzego Filara**, tutaj niestety mocno neutralnie. Koncert by mi się podobał gdyby nie to, że prawie z tym samym miałem kontakt na koncercie urodzinowym AKT Maluch - **prawie te same piosenki, te same zapowiedzi, dokładnie to samo**. Za pierwszym razem było fajnie, teraz już nudno. Chyba nie tylko mi, ponieważ nurt piosenki ziewającej udzielił się części publiczności.

Końcówka koncertu rozbudziła i uderzyła mocniej - na scenę weszli **Mechanicy Shanty**. Chwała im za to, że **nie wzięli się za delikatne śpiewanie o czarujących falach, ale za klasyczne szanty**, dzięki którym ziewająca część publiczności nie zasnęła na sali o 2 w nocy. Nie oczekiwałem od nich spokojnej piosenki żeglarskiej, ale normalnych szant i to im się bardzo udało. Co prawda zdarzyły się wolniejsze kawałki, ale zostały sprytnie ukryte w szybsze szanty, dzięki czemu mimo nie za dużej frekwencji na festiwalu do końca ich koncertu zostało naprawdę sporo osób. (tak, szanty)

Po koncercie udałem się także na **after-party**, które trwało już w trakcie koncertu Tadeusza Woźniaka i rozkręcał je „Dom o zielonych progach” (tylko na początku). Niestety **ilość osób nie zachwycała**, a transport do domu trafił się przed ponoć najciekawszą częścią, kiedy na after-party przyszedł Jurek Krużel, więc nie wiem, może potem było inaczej. **Przywykłem jednak do tego, że same koncerty można nazwać suportem afteru śpiewankowego**, więc tutaj trochę na minus.

W trakcie imprezy można też przyczepić się do pewnej rzeczy - **brak możliwości zakupu czegokolwiek do jedzenia / picia** na miejscu (poza piwem). Rozumiem, że nie ma ogromej ilości osób, nie ma sensu robić obiadów jak u mamusi, zapiekanek czy hot-dogów, ale możliwość zakupu ciasteczek, żelków czy wody / coli byłaby bardzo pożądana. Szczególnie, że był sklepik z płytami, koszulkami, etc. I to nie jest tylko moje odczucie - część osób na to narzekała.

Ogólnie - **strasznie żałuję, że nie byłem w piątek. Cieszę się, że byłem w sobotę.** Nie będę pisać dziwnych podsumowań, a stwierdzę jedynie, że za rok wpadnę ponownie, tym razem na oba dni. A chyba właśnie o to chodzi, aby przyciągnąć i namówić na to, aby wpaść za rok.

Na koniec wpisu tradycyjnie muzycznie - Tadeusz Woźniak, który w trakcie Bakcynaliów przypomniał o pewnym aniele:

<iframe width="420" height="315" src="//www.youtube.com/embed/PV853wt_9eM" frameborder="0" allowfullscreen="allowfullscreen"> </iframe>

