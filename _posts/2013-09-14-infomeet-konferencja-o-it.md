---
layout: post
title: "infomeet - konferencja o IT?"
date: 2013-09-14 18:00:00
category: relacje
tags: [infomeet, konferencja, IT]

description: 'Byłem dzisiaj na konferencji infomeet w hotelu Radisson Blue Sobieski. Nie bez powodu w tytule notki zawarłem znak zapytania, konferencja jest opisana jako "miejsce spotkań specjalistów, liderów branży oraz osób zainteresowanych światem IT", czyli, teoretycznie, dotyczy ona IT. Jak było naprawdę?'
excerpt: "/assets/images/2013/10-konferencja.jpg"

---

{% include JB/setup %}

Byłem dzisiaj na konferencji [infomeet](https://www.facebook.com/events/195212840654416/) w hotelu Radisson Blue Sobieski. Nie bez powodu w tytule notki zawarłem znak zapytania, konferencja jest opisana jako "miejsce spotkań specjalistów, liderów branży oraz osób zainteresowanych światem IT", czyli, teoretycznie, dotyczy ona IT. Jak było naprawdę?

<img src="/assets/images/2013/10-konferencja.jpg" alt="konferencja DrupalCamp 2013 w Paryżu" />

1) Ogólnie o konferencji.
-------------------------

Nie pamiętam już skąd dowiedziałem się o infomeet, ale nie było o niej głośno. Widać to zresztą po wydarzeniu na facebooku, gdzie jest 81 osób uczestniczących, 9 "może", a 18 zaproszonych. Daje to łącznie 118 osób, z czego część sama się zapisała. Ilu było zaproszonych? (stan osób na 14/09/2013 18:10)

Samo wydarzenie odbyło się w dosyć prestiżowej lokalizacji. Brakowało mi gniazdek do prądu, agendy dla każdego (trzeba było się doprosić) i informacji co i jak. Nie wiadomo było w której sali odbywa się rozpoczęcie czy losowanie nagród, a także czy restauracja hotelowa jest do naszej dyspozycji (niektórzy korzystali z niej).

2) Prelekcje.
-------------

Na początku poszedłem na panel Marcina Cichonia pt. „Przychodzi baba do lekarza... na <strong>badania usability</strong>. Jak zadbać o użyteczność serwisów internetowych”. Prowadzący zgrabnie poruszał się w temacie usability i widać było, że prezentacja omawia właśnie metody badania użyteczności, a nie, jak w wielu przypadkach na konferencjach, marketingowe pierdoły. Pokazane były fajne case-study, ogólnie na plus!

Kolejnym panelem była prelekcja Bartłomieja Juszczyka nazwana <strong>„Jak podnieść wartość rynkową siebie, ﬁrmy, startupu?”</strong>. Mówca jest prezesem firmy zajmującej się marketingiem, a sama wypowiedź była kontynuacją poprzedniej (na innej konferencji). Organizatorom tak spodobała się poprzednia, że zaprosili gościa ponownie. Omówione były aspekty tego jak promować siebie w Internecie, a prawdę mówiąc podstawy tego jak dobrze wyglądać w sieci, co źle robi mnóstwo osób.

Następnie odbywały się <strong>prezentacje firm uczestniczących</strong>, czyli po prostu wystawiających stanowiska. W tym czasie oddałem się kebabowi rodem z Turcji oraz zabawie klockami magnetycznymi na jednym ze stoisk firm. Z tego co widziałem na korytarzach mało osób wzięło udział w marketingowych wykładach.

Po przerwie udałem się na warsztat Mariusza Kapusty <strong>„Dlaczego wszyscy ludzie kłamią i jak to zmienić?”</strong>. Warsztat, ponieważ publiczność była dość mocno aktywna w zajęciach. Ogólnie to nie był o kłamaniu, ale o tym jakie są rodzaje osobowości i czy jesteśmy dobrym materiałem na project managera. Było też trochę o tym jak dobierać osoby do pracy. Prelekcja bardzo ciekawa i angażująca uczestników.

Ostatni wykład wygłoszony był przez Jacka Lewandowskiego oraz Macieja Migacza, a tematem było „<strong>Scala - popularna alternatywa dla języka Java.</strong> Dlaczego warto spróbować?”. Była to jedyna ściśle techniczna niemarketingowa prelekcja, więc zdecydowałem się ją odwiedzić. Panowie dosyć zgrabnie omówili róznice między Scalą a innymi językami oraz podali kilka przykładów kodu z Javy i Scali. Prelekcja wydawała się trochę nudna, ale, ku zaskoczeniu, czas minął bardzo szybko. Mimo wszystko nie przekonali mnie, abym przeszedł z pythona na scalę :)

3) Podsumowanie.
----------------

Prawdę mówiąc nie miałem początkowo zamiaru udać się na konferencję. Tematyka mocno odbiegała od IT i moim zdaniem niektóre tematy były zbyt naciągane. Nie podobało mi się to, że było zbyt mało osób -- czasem było po 5-10 osób na całej sali (prelekcje były głoszone w 4 salach w tym samym czasie). Godne pochwały jest to, że czasówka była mocno przestrzegana i nie było opóźnienia. Mimo wszystko infomeet oceniam raczej pozytywnie.

foto: [flickr](http://www.flickr.com/photos/zigazou76/9104017286/)

