---
layout: post
title: "utwór roku 2013 - nominacje i werdykt"
date: 2014-01-29 22:00:00
category: muzyka
tags: [muzyka, utwór roku, nagroda, prawie jak oskar]

description: "Jednym z elementów trzymających mnie przy życiu jest muzyka turystyczna. W związku z moim rosnącym zaangażowaniem w wydarzenia czy ogólnie ten nurt, który niestety jest bardzo ciężki do sprecyzowania (a może na szczęście?), postanowiłem nagradzać jeden tytuł rocznie mianem piosenki roku."
excerpt: ""

---

{% include JB/setup %}

Jednym z elementów trzymających mnie przy życiu jest muzyka turystyczna. W związku z moim rosnącym zaangażowaniem w wydarzenia czy ogólnie ten nurt, który niestety jest bardzo ciężki do sprecyzowania (a może na szczęście?), postanowiłem nagradzać jeden tytuł rocznie mianem piosenki roku.

1) Nominacje.
-------------

Wspomnę, że **piosenka roku nie pokrywa się idealnie z rokiem kalendarzowym**. Nie musi być ona wydana w danym roku, ani wykonana, ani nic takiego. Jako, że sylwester (o którym będzie wpis - obiecuję!) także częściowo należy do poprzedniego roku i wpływa na wybór - biorę też pod uwagę kawałek stycznia.

Rozdawane **nominacje nie są listą najciekawszych piosenek** - po prostu w pewnym stopniu dostały moje uznanie i należą do tych, do których bardzo chętnie wracam.

Przechodząc do tematu... **czymże byłyby konkursy bez nominacji** - to tak jakby jeść obiad w restauracji bez menu i od razu twierdzić, że to najlepsza rzecz w danym lokalu. O miano piosenki roku starały się następujące utwory: (kolejność alfabetyczna według wykonawców)

### **Basia Beuth - Tak jak góry**

O wokalistce dowiedziałem się przy okazji przeglądania starych archiwów yapowych i mocno zapadła mi w pamięć. Gdyby był jakiś ranking - walczyłaby o miejsce w ścisłej czołówce.

<iframe width="560" height="315" src="//www.youtube.com/embed/Pr4QET-b-fY" frameborder="0" allowfullscreen="allowfullscreen"> t </iframe>


### **Chwila Nieuwagi - W niebie**

Tego zespołu nie znam za długo, a poznałem ich na [koncercie wgórowym w Warszawie](http://radioaktywne.pl/2013/12/relacja-w-gorach-jest-wszystko-co-kocham/). Najbardziej spodobał mi się jeden z nowszych kawałków zatytułowany *W niebie*. Trochę odchodzi od mojego głównego nurtu muzycznego, więc ciężej by było rywalizować o najwyższe noty.

<iframe width="560" height="315" src="//www.youtube.com/embed/yIj74wvliFg" frameborder="0" allowfullscreen="allowfullscreen">t</iframe>

&nbsp;
### **Cisza Jak Ta - Pożegnalny wieczór**

O tym zespole i utworze nie mogłem nie wspomnieć - **dzięki niemu zacząłem przygodę z muzyką turystyczną**. Niestety tak samo jak Chwila Nieuwagi odbiegają od mojego nurtu wkraczając na bardziej żywe rejony, co plasuje ich na niższej pozycji w moim rankingu.

<iframe width="560" height="315" src="//www.youtube.com/embed/98HRESz5YDg" frameborder="0" allowfullscreen="allowfullscreen">t</iframe>


### **Czerwony Tulipan - Sekret Kardynała Richelieu**

Długo miałem dylemat czy zamieścić tutaj ten utwór, czy może *Stukot kół*, ale w końcu padło na ten, z którym lepiej mi się zżyło. Prawdę mówiąc oba kawałki są warte uwagi.

<iframe width="560" height="315" src="//www.youtube.com/embed/seg-2BXMPpc" frameborder="0" allowfullscreen="allowfullscreen">t</iframe>


### **Grupa Caraboo - Dobranoc**

Coś, czego nikomu nie trzeba przedstawiać. Kultowy element wszystkich śpiewanek.

<iframe width="560" height="315" src="//www.youtube.com/embed/4_3tgFIiV20" frameborder="0" allowfullscreen="allowfullscreen">t</iframe>


### **Lonstar - Długi kurs**

Przechodzimy trochę w rejony country, ale też taką muzykę możemy podciągnąć pod turystyczną. Chciałem odnotować ten kawałek, który walczył o miano piosenki wyjazdu wakacyjnego.

<iframe width="560" height="315" src="//www.youtube.com/embed/W1peNr1Qc6A" frameborder="0" allowfullscreen="allowfullscreen">t</iframe>


### **Nad Porami Roku - Piosenka o końcu świata**

Powiem krótko - piosenka wyjadu wakacyjnego.

<iframe width="560" height="315" src="//www.youtube.com/embed/0RIxb94Jt8s" frameborder="0" allowfullscreen="allowfullscreen">t</iframe>


### **Paweł Czekalski - Xiężyca czas**

Twórczość Pawła poznałem zaczynając od Niemania, a finalnie jego utwór do nominacji dosyć ciężko było wybrać. Myślałem także nad Niepożegnaniem czy właśnie Niemaniem, ale jednak Xiężyca czas wygrał ten pojedynek.

<iframe width="560" height="315" src="//www.youtube.com/embed/ra645imOG8c" frameborder="0" allowfullscreen="allowfullscreen">t</iframe>


### **Pelton - Pod górę**

Składu zespołu nie trzeba przedstawiać. Moim zdaniem niedaleko temu wykonaniu do Basi Beuth w rankingu nominacji.

<iframe width="560" height="315" src="//www.youtube.com/embed/KIapGfJ0hcg" frameborder="0" allowfullscreen="allowfullscreen">t</iframe>


### **Słodki Całus od Buby - Smutek**

Zespół ten mieści się w prawdziwej czołówce wykonawców muzyki turystycznej, ale nie miałem jakoś większego problemu z wyborem utworu. Padło na *Smutek*, który dostarcza mi najwięcej frajdy (chociaż może to niekoniecznie dobre słowo?).

<iframe width="560" height="315" src="//www.youtube.com/embed/XFMsBbDv6W0" frameborder="0" allowfullscreen="allowfullscreen">t</iframe>

2) Słowa uznania.
-----------------

W drodze tworzenia tej listy **wiele utworów i wykonawców ucierpiało, ponieważ musiałem ich brutalnie usunąć, aby lista nie była zbyt długa**. Chciałbym wspomnieć tutaj o tym, że **zostały zauważone także**: Bez zobowiązań, Dom o Zielonych Progach, Gwiazdy z zagranicy, Na bani, Paweł Wójcik, SDM, U studni, Szczyt Możliwości, Wolna Grupa Bukowina, YesKiezSirumen, Zgórmysyny.

Nie znaczy to, że innych nie lubię - zapraszam niedowiarków do mojego konta na last.fm (link jest w opisie o blogu), ale uprzedzam, że moje gusta dosyć mocno zmieniły się w ostatnim roku, a utwory są losowane, więc to, co jest częściej odpalane, niekoniecznie jest ciekawsze (:

3) Werdykt.
-----------

Wybór był dosyć ciężki, ale na szczęście nie muszę oceniać mojego stosunku na przestrzeni całego roku - **tytuł piosenki roku dostaje to, co na początku kolejnego roku uznam za istny fenomen w chwili obecnej lub zapamiętam z poprzedniorocznych rozważań**.. Panie i panowie, ladies and gentlemen, po długich i wyczerpujących obradach i licznych śpiewankach informuję, że **tytuł piosenki roku otrzymuje... *Smutek* w wykonaniu *Słodkiego Całusa od Buby*.**

Wygranemu gratuluję i do zobaczenia na osppt YAPA!

