---
layout: post
title: "buw, czyli dlaczego jeszcze mamy szansę"
description: ""
category: technologie
tags: [rozwój, książka, laptop]
---
{% include JB/setup %}

<img src="/assets/images/2013/4-biblioteka.jpg" alt="library" />

1) Buw, czyli od czego się zaczęło.
-----------------------------------

Jest sobie [Biblioteka Uniwersytecka w Warszawie](http://www.buw.uw.edu.pl/), w której, na 2 tygodnie przed sesją, godzina zamknięcia staje się bardziej przyjazna zapracowanym studentom i zmienia się na 5 rano. Dzięki temu duże grono posiadaczy kart bibliotecznych (może ją wyrobić każda osoba pełnoletnia), którzy korzystając z dobrej atmosfery i darmowego (i szybkiego!) wifi, postanawiają razem popracować w bibliotece.

2) Panie, kto siedzi w bibliotece w nocy!
-----------------------------------------

Wbrew pozorom bardzo dużo osób. Czasem bywa też tak, że ciężko jest znaleźć miejsce siedzące, szczególnie na pufach. W chwili pisania tego wpisu jest godzina 1:06 rano, siedzę w dziale sztuk pięknych w miejscu, gdzie nagromadzone jest dużo biurek, i na palcach jednej ręki można policzyć te wolne. W pozostałych strefach jest podobnie, ludzie bardzo chętnie korzystają z takiej formy pracy. Miejsca bardziej indywidualne (tzn takie, gdzie otaczają nas jedynie książki, a nas może być maksymalnie 2 osoby), są w pełni zajęte.

3) Panie, to wszyscy siedzą na tych fejsbókach i tłiterach, no!
---------------------------------------------------------------

Co mnie w sumie najbardziej zaskoczyło, to mimo sporego trendu [Spotted: BUW](https://www.facebook.com/SpottedBuw), które w sumie zapoczątkowało tę akcję w Polsce, większość osób nie korzysta tutaj z laptopów, tabletów, itp. Na wszystkie osoby siedzące w tej sekcji (około 50 miejsc) mamy tutaj tylko 10 laptopów! Cała reszta siedzi zaczytana w tradycyjnej literaturze bądź właśnie testuje ją jako poduszkę. Nawet Ci korzystający z dobrodziejstw nowoczesnych technologii nie siedzą na fejsie, ale zajmują się bardziej naukowymi sprawami.

4) Kto tak naprawdę odwiedza biblioteki?
----------------------------------------

Z jednej strony wiemy, że [technologia pożera]({% post_url 2013-05-27-kiedy-ostatni-raz-bawiles-sie-w-piaskownicy %}), a z drugiej... widać, że nie jest jednak tak źle. A może to do bibliotek na noc przychodzą tylko Ci, którzy nie mogą spokojnie w domu posiedzieć przy piwku (do BUWu można wnosić tylko wodę), albo jakieś głupie kujony, które nie mają co robić, tylko się uczą? Niestety musi być cicho, więc nie mogę przeprowadzić małej ankiety bibliotecznej, chociaż mam ze sobą mikrofon i rejestrator, a byłoby to bardzo ciekawe.

Wydaje mi się, że jeśli ktoś już tutaj przychodzi, to nie tylko dla samej lepszej atmosfery pracy, ale też dla zasobów BUWu. Głównym zainteresowaniem cieszy się obecna na miejscu literatura, która powinna być dobrym przyjacielem studenta. No i oczywiście możliwość wspólnego posiedzenia, które też trochę motywuje do działania. Jest też trochę osób, które przychodzą po prostu wspólnie popracować bez obcowania z literaturą, ale to raczej wyjątki.

5) Podsumowanie, czyli TL;DR.
-----------------------------

Nie jest tak źle jak może się wydawać. Tablet i laptop nie są podstawowym wyposażeniem człowieka, a niektórzy nadal chętnie sięgają po książki i inne "zakazane" rzeczy. Pytanie tylko czy mamy do czynienia nadal ze starymi ludźmi, którzy nie korzystają non-stop z takich nowinek, czy może to jakiś etap przejściowy, czy ta chmara bezlaptopowców to hipsterzy w dobie obecnych wszędzie laptopów? Bo ja się czuję jak hipster uciekając w wakacje w góry bez laptopa.

Po co każdy tutaj siedzi? Tego chyba nie wie nikt. W końcu siedzimy o 2 w nocy w bibliotece.

zdjęcie: [flickr](http://www.flickr.com/photos/tcp909/4979792909/in/photostream/)

