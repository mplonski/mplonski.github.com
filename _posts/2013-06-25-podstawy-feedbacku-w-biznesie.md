---
layout: post
title: "podstawy feedbacku w biznesie"
description: ""
category: theory
tags: [feedback, case-study]
---
{% include JB/setup %}

Feedback zwykłemu zjadaczowi marchewek kojarzy się zazwyczaj z opinią na temat jego pracy. W tym wpisie omówię podstawy feedbacku oraz pokażę fajne case-study jak tego nie robić.

<img src="/assets/images/2013/7-workplace.jpg" alt="work place / desk" />

1) Czym jest feedback?
----------------------

Feedbackiem, czyli informacją zwrotną, możemy nazwać dowolną informację, którą jest skutkiem wydarzenia, które już nastąpiło. Nie ma tutaj żadnych warunków mówiących o tym, że feedback może dotyczyć tylko kogoś opinii na temat tego wydarzenia, ale może to być cokolwiek, na przykład wiadomość ze sklepu internetowego mówiąca o tym, że właśnie nasz towar jest pakowany i zaraz trafi do kuriera. Ba, głupi lajk na fejsie możemy uznać jako feedback.

2) Jaki powinien być feedback?
------------------------------

Najważniejsze jest to, że powinien być. Nie ma nic gorszego niż brak wiedzy o tym, co się dzieje, szczególnie jeśli chodzi np o zakupy w sieci. Gdyby po wpłacie środków nie było żadnej informacji zwrotnej, a jedyną rzeczą byłoby oczekiwanie na przesyłkę, nie bylibyśmy zadowoleni.

Kolejną bardzo ważną rzeczą jest jego emocjonalność. Tradycyjne wiadomości wysłane przez robota zazwyczaj nie mają żadnych emocji, zawierają jedynie suche fakty. Czytanie takich wiadomości ograniczamy do skopiowania numeru nadania przesyłki, a całą resztę olewamy. Jeśli dodamy do tego emocje, to sprawimy, że odbiorca zainteresuje się treścią, a tym samym nami.

Jeśli już stworzyliśmy ciekawą wiadomość, która zainteresuje uczestników, musimy pamiętać, aby była ona unikalna. Dlaczego ignorujemy te klasyczne wiadomości o nadaniu paczki? Bo dostajemy je od każdego. Jeśli byśmy dostali nacechowaną emocjami wiadomość po raz kolejny, nie spełni ona swojego zadania. Musimy sprawić, aby odbiorca dostawał losowy schemat, a nie stale ten sam. Inaczej po prostu mu się znudzi.

3) Dobre przykłady.
------------------

Najciekawszym jest przykład, który krążył jakiś czas temu po sieci. Pewien sklep sprzedający buty zamiast wysyłać klasyczną informację o wysyłce wysyłał coś w stylu:

	Nasz napakowany magazynier właśnie zdjął pudełko z zamówionymi przez Ciebie butami z najwyżej półki, a następnie w bawełnianych rękawiczkach dokładnie obejrzał buty, aby sprawdzić, czy nie ma na nich ani jednej rysy. Po dokładnym zapakowaniu cała firma machała kurierowi, gdy ten zabrał przesyłkę z naszej siedziby.

Taka wiadomość jest znacznie lepiej odbierana niż to, co zwykle dostajemy od sklepu. Osoba, która znajdzie nazwę sklepu, o którym mówię, oraz całą słynną wiadomość, otrzyma nagrodę.

4) Przykład złego feedbacku, case-study.
----------------------------------------

Miałem przyjemność nocować służbowo w pewnym hotelu, celowo nie podam ani miasta, ani nazwy. Z racji na charakter wyjazdu całość musiała być rozliczona na podstawie faktury vat.

Okazało się, że otrzymana faktura jest źle wypisana. Zgodnie z prośbą wysłaliśmy listem fakturę z ładnym listem oraz czekaliśmy na reakcję. Od razu prostuję, że pisaliśmy też ze sobą maile na temat rozliczenia, a dlaczego faktur nie otrzymaliśmy od razu pominę. Pewnego dnia dzwoni telefon z informacją, że doszła do hotelu faktura i następnego dnia będzie wysłana nowa. Kiedy ją w końcu otrzymaliśmy to okazało się, że znów była źle wypisana, więc sytuacja się powtarza -- dzwonimy i wysyłamy. Sprawa była pilna, więc w liście była zawarta prośba o możliwie szybkie wysłanie zamiennika. Czekaliśmy... i nic. W końcu pocztą przyszła nowa, dobrze wypełniona faktura.

Jakie błędy były w tym postępowaniu z klientem? Problemem był właśnie brak feedbacku. Jedyną informacją zwrotną było to, że za 1. razem otrzymaliśmy telefon, że następnego dnia będzie nadana nowa faktura. Za 2. razem nie było żadnego telefonu, ani maila, niczego. Ponadto w samych listach dostaliśmy... same faktury.

Co powinno się zmienić? Po pierwsze, powinno być dodane cokolwiek do listów, a nie same faktury. Nie było żadnego 'przepraszam', podziękowań za wizytę, żadnego innego komunikatu do odbiorcy, czyli nas. W takiej korespondencji zdecydowanie powinno być zawarte coś, co chcemy przekazać odbiorcy. Chyba, że byśmy chcieli dostawać maile w ogóle bez treści, ale z samym załącznikiem?

Kolejną rzeczą do poprawki jest to, że mimo informacji o tym, że jest to dla nas ważne i bardzo pilne, nie było żadnej reakcji na 2. pismo. Z księgowością na głowie nie wiedziałem co robić, bo od hotelu nie dostałem żadnej informacji co i jak z nową przesyłką. Wystarczyło po prostu napisać maila o tym, że nowe faktury zostały właśnie nadane. To wszystko. Aż taki wysiłek?

5) Dlaczego feedback jest tak ważny, czyli podsumowanie.
--------------------------------------------------------

Chociaż może się to wydawać dziwne dla niektórych, ale feedback może wpływać na wyniki sprzedaży firmy. Jeśli zaskoczymy klienta wysoką jakością obsługi, z pewnością do nas wróci. Feedback jest bardzo ważną częścią obsługi klienta, a często podstawową formą komunikacji, na przykład w sklepach internetowych. Dzięki prostym informacjom poczujemy się docenieni, a jeśli dodamy do nich emocji i unikalności, będziemy wniebowzięci.

Spróbujcie we własnych firmach zmienić podejście do feedbacku. Każda dobrze napisana taka informacja to dodatkowy przysłowiowy lajk dla Waszej firmy. A chyba dążymy do tego, aby być jak najlepiej postrzeganym przez klientów?

foto: [flickr](http://www.flickr.com/photos/edgeplot/3594738735/)

