---
layout: post
title: "łemata - marki idealne"
description: ""
category: theory
tags: [marka, yapa, dom o zielonych progach, adidas, facebook, google]
---
{% include JB/setup %}

Nie powiem tutaj w sumie o markach idealnych, ale o kilku markach, którym każda firma czy jednostka może spokojnie zazdrościć. Na początek kawałek do posłuchania:

<iframe width="630" height="354" src="http://www.youtube.com/embed/eJfEMdabHJA?rel=0" frameborder="0"> </iframe>

1) Łemata, czyli gwiazda muzyczna.
----------------------------------

Jako pierwszy punkt chciałbym podać coś, co jest mi najbliższe, czyli przykład z muzyki turystycznej, który mieliście okazję przed chwilą odpalić (video powyżej). Każdy, kto był na koncercie bardziej znanego zespołu, powinien znać sytuację kiedy to publiczność jest wykonawcą, a nie sam zespół. Jeśli tyle osób zna na tyle tekst piosenki, że może ją spokojnie zaśpiewać, z pewnością dużo czasu poświęcili właśnie na ten zespół, tę markę, aby ją poznać. Szczególnie jeśli nie jest to publiczność jak wyżej, ale jeśli są to dziesiątki tysięcy osób (i więcej). Ba, nie tylko ją znamy, ale również chętnie się z nią łączymy sami wykonując dany kawałek.

Dla zainteresowanych - jest też [tegoroczna wersja Łematy](http://www.youtube.com/watch?v=GaNZijOzeno), także wykonana na festiwalu [YAPA](http://www.yapa.art.pl).

2) Facebook, czyli co robisz przed śniadaniem?
----------------------------------------------

Powtórzę pytanie - co robisz przed śniadaniem? Ba, co robisz przed wyjściem z łóżka? Badania wykazały, że bardzo dużo osób zanim wywlecze się i stanie na nogi, sprawdza co się dzieje na facebooku na swoim smartfonie (lub smartphonie, zależy co kto ma). To jest przykład idealnej marki, o której nie tyle myślimy co chwilę, ale także zanim w ogóle wyjdziemy z łóżka. Skoro wyprzedziło to nawet myśl o porannej kawie, toalecie czy konieczności zjedzenia śniadania, musi być to w takim przypadku bardzo dobrze zakorzeniona marka w naszym umyśle.

3) Adidas, czyli jakie masz buty.
---------------------------------

Kolejny, trochę starszy przykład marki, która opanowała rynek i weszła do słownika, który używamy na codzień. Jeśli idziemy do sklepu odzieżowego i prosimy o buty to o co poprosimy, jeśli chcemy otrzymać obuwie sportowe? O Adidasy. Nie chodzi nam co prawda konkretnie o buty tej firmy, ale ogólnie o "ten typ obuwia". Ekspedienci są do tego przyzwyczajeni, a nawet sami tego używają, i niezależnie od marki buty okazują się być Adidasami. Kto by nie chciał, aby nawet konkurencyjny produkt nazywać jego firmą?

4) Apple, czyli marka sama w sobie.
-----------------------------------

Z pewnością każdy zna firmę Apple zajmującą się produkcją sprzętu elektronicznego. Jest to bardzo ciekawy przykład marki, która idealnie wrosła w umysły niektórych osób. Szczególnie świadczą o tym kolejki osób, które oczekują pod salonami jak tylko wyjdzie nowy model telefonu. Nie jest to ważne, że sprzęt nie należy do tanich, a aktualizowanie go do najnowszej wersji nie jest zawsze potrzebne człowiekowi, ale on będzie musiał to zrobić. Dodatkowo będzie musiał go mieć już w dniu premiery.

5) Google, czyli gdzie jest wszystko.
-------------------------------------

Ostatnim przykładem idealnie rozpoznawalnej marki jest światowy gigant Google. Czy słyszeliście kiedyś o tym, aby jakieś zagadnienie [bingnąć](http://www.bing.com) albo [yahnąć](http://pl.search.yahoo.com/)? Ja nie. Jeśli już to zawsze mówi się o góglowaniu czegoś. Ten przykład wymagał dużego nakładu pracy i rozwoju, ale chyba było warto. Można zaryzykować stwierdzeniem, że Google jest najlepiej rozpoznawalną marką w Internecie, której nikomu z tego świata nie trzeba przedstawiać.

6) Podsumowanie.
----------------

Niektóre znane nam marki możemy śmiało uznać za idealne. Niezależnie od wszystkiego myślimy o nich pozytywnie, a czasem nawet przesłaniają nam myśl o śniadaniu. Czy istnieją stałe sposoby na dobrą promocję marki? Czy potrzeba do tego wielkiego działu marketingu, czy może dobrych użytkowników? Z pewnością warto wziąć chociaż po małej części z każdej grupy i samemu sprawdzić, co w naszym przypadku jest lepsze. Jedno jest pewne - jeśli chcemy, aby nasza marka była równie dobrze rozpoznawana co te powyższe, czeka nas ciężka praca.

