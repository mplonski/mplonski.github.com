---
layout: post
title: "autostop 2013: cała prawda o Istambule"
date: 2013-10-16 22:30:00
category: wyjazdy
tags: [wakacje, autostop, turcja, istambul, wyprawa]

description: "Niestety zawitała na blogu dłuższa przerwa z przyczyn prywatno-uczelnianych, ale spokojnie, nadal tutaj piszę! Tym razem po dwóch tygodniach wracam do serii wakacyjnej, a w dzisiejszym odcinku po pięknej Gavdos przenosimy się o 1500km do Istambułu."
excerpt: "/assets/images/2013/57-istambul.jpg"

---

{% include JB/setup %}

Niestety zawitała na blogu dłuższa przerwa z przyczyn prywatno-uczelnianych, ale spokojnie, nadal tutaj piszę! Tym razem po dwóch tygodniach wracam do [serii wakacyjnej](/2013/08/12/dzienniki-z-wakacji-autostop-2013/), a w dzisiejszym odcinku po [pięknej Gavdos](/2013/10/02/grecka-gavdos-czyli-raj-na-ziemi/) przenosimy się o 1500km do Istambułu.

<a data-lightbox='img' href='/assets/images/2013/57-istambul.jpg' title='prom w Istambule'><img alt='prom w Istambule' src='/assets/images/2013/57-istambul.jpg' /></a>

1) Dojazd.
----------

Ostatni wpis zakończyłem na dotarciu do Aten. Ze stolicy Grecji ruszam stopem przez Thessaloniki do granicy Grecko-Tureckiej. W trasie **spotykam między innymi greka, ex-wojskowego, który dawniej dużo jeździł stopem i teraz zawsze bierze osoby łapiące okazję**. Sam przyznaje, że nie ma pojęcia dlaczego grecy podobno nie lubią brać stopowiczów.

**Granica Grecko-Turecka jest bardzo biedna.** Nie oczekujmy tutaj bardzo dużego ruchu, szczególnie ciężarowego, dużej strefy wolnocłowej i przyjaznej wszystkim granicy. Nie ma tutaj niczego poza kilkoma punktami kontroli i mostem między obydwoma granicami. **Na samym moście stoi wojsko i strzela do każdej osoby, która chce przekroczyć granicę pieszo. Jedyny sposób to złapanie stopa przed granicą -- warto poprosić o pomoc grecką straż graniczną**, która bardzo szybko nam to załatwi prosząc kierowców o pomoc.

Po tureckiej stronie granicy nie ma dosłownie nic oprócz drogi, a granicznicy nie mówią po angielsku. Kilku handlujących turków sprzedających coś przypominającego obwarzanki oraz flagi tureckie, dwie jezdnie i daleko daleko nic. Kilka podwózek dalej łapiemy busa, który jest dosyć tani w Turcji. Kierujemy się nim do samego Istambułu.

Warto podkreślić **jakość usług w autobusach w Turcji**. Nie jest to żaden zapyziały i ledwo dyszący bus, którego często spotykamy w PKS-ach. **Zazwyczaj mamy do czynienia z bardzo wysokim standardem**, wygodnym fotelem, własnym telewizorkiem z filmami, muzyką, zdjęciami, a także z **darmowym barkiem zawierającym wodę, soki i małe przekąski**. **Najbardziej polecam autokary marki metro** -- to w nich był najlepszy standard.

W autobusie spotykam tureckiego studenta, który jedzie na erasmusa (chyba) do Katowic. Po długiej rozmowie o Polsce i Istambule jestem bogatszy o sporo wiedzy o Turcji i samym Istambule - między innymi jak dotrzeć na miejsce noclegu oraz jaki kebap oraz piwo jest najlepsze.

2) Początek, czyli nocny transport i zakwaterowanie w Istambule.
----------------------------------------------------------------

Jeśli jedziemy do Istambułu to zdecydowanie **warto mieć wcześniej wydrukowaną mapkę metra i tramwajów**. Autobusy są bardzo nieintuicyjne, jest ich ogromna ilość i jeżdżą przez całe miasto.

Po dotarciu i problemach z transportem pewien turek prowadzi mnie do autobusu, który ma mnie zawieźć w okolice miejsca noclegu. Nie trafiam idealnie w pożądane miejsce, ale inny autochton prowadzi do właściwego portu zmieniając trochę swoje plany. (dlaczego portu? o tym za chwilę)

Niestety okazuje się, że to znów nie jest to miejsce, na które chcę się dostać. Wszyscy kierują mnie na tramwaj, ale trochę boję się komunikacji po starciu z busem, więc biorę taxi.

Na szczęście już wkrótce ma być ostatni prom na wyspę noclegową, więc kupuję bilet i czekam w poczekalni. Zdjęcie z promu widoczne jest na górze wpisu.

**Jeśli chcemy nocować w plenerze w Istambule to bardzo polecam właśnie wyspy** -- ja spałem na wyspie Burgazada. Po wyjściu z promu kierujemy się w prawo i idziemy pewien czas, aż trafimy na plaże. W nocy są one bardzo spokojne i nikt nie powinien nam przeszkadzać. Dodatkowo **mamy piękny widok na nocny Istambuł**.

3) Zwiedzanie - początki.
-------------------------

Na początku warto udać się do informacji turystycznej, która mieści się na Taksim Square - jest ukryta w jednym z budynków i najlepiej popytać ludzi o jej lokalizację. Na samym placu "uderza" ogromna ilość policji, która pilnuje rządowych budynków.

Jeśli już udaliśmy się do informacji i zostajemy w Istambule na kilka dni, warto pamiętać o kilku ważnych informacjach. Po pierwsze, **kupmy tzw Istambul Card**. Jest to karta do komunikacji miejskiej, dzięki której zapłacimy dużo mniej niż płacąc normalnie - opłaca się to nawet przy 1-dniowym pobycie.

Jeśli mamy bagaż, którego nie chcemy nosić, to **do dyspozycji jest jedna przechowalnia bagażu**, a przynajmniej ani ja, ani informacja turystyczna, nie wiedzieli o żadnej innej. Tymczasem **w podobnej cenie co przechowanie bagażu możemy dostać pokój w hotelu**.

Ja od 2. nocy spałem w Hotelu Polat (adres: Topcekenler Sk. No 19). Nie zraźcie się nazwą 'hotel' - **ceny za pokój wynoszą od 40zł**, czyli taniej niż przechowalnia bagażu plus bilety na prom w obie strony. Standard jest dosyć niski, z recepcjonistą jedyny wspólny język to cyfrowo-pisemny i migowy, ale jest to lepsze niż spanie na plaży. Warto wspomnieć, że **ten hotel znajduje się dosłownie w centrum Istambułu**.

4) Zwiedzanie - z czym to się je.
---------------------------------

Jeśli chcemy zwiedzać Istambuł to musimy zaprzyjaźnić się z komunikacją miejską. **Ciekawymi jej elementami są krótkie kolejki linowe**, dzięki którym szybko i wygodnie dojedziemy np z Kabatas na Taksim Square.

<a data-lightbox='img' href='/assets/images/2013/58-metro-krotkie.jpg' title='kolejka linowa z Kabatas do Taksim Square'><img alt='kolejna linowa z Kabatas do Taksim Square' src='/assets/images/2013/58-metro-krotkie.jpg' /></a>

**Głównym punktem Istambułu jest Taksim Square, od którego odchodzi główny deptak** - główny punkt życia w mieście. Po deptaku jeździ zabytkowy tramwaj, który jest normalnym środkiem komunikacji, a nie zabytkową linią - po prostu bardziej pasuje do charakteru ulicy. Można nim jechać tylko z kartą Istambul Card.

<a data-lightbox='img' href='/assets/images/2013/59-taksim.jpg' title='Taksim Square'><img alt='Taksim Square' src='/assets/images/2013/59-taksim.jpg' /></a>

Jeśli już dorwiemy mapkę z informacji turystycznej to łatwo zorientować się, że **wszędzie wygodnie dojedziemy tramwajem bądź metrem** (tam gdzie łażą turyści). Nie lubię zwiedzania obiektów religijnych, a do tego nie pozwala mi na to ubranie (m.in. krótkie spodenki), więc udaję się do ciekawego muzeum w Istambule, czyli [Muzeum Archeologicznego](http://www.istanbularkeoloji.gov.tr/). W okolicy znajduje się bardzo przyjemny park.

<a data-lightbox='img' href='/assets/images/2013/60-park-muzeum.jpg' title='park przy Muzeum Archeologicznym'><img alt='park przy Muzeum Archeologicznym' src='/assets/images/2013/60-park-muzeum.jpg' /></a>

W muzeum wynajmuję elektronicznego przewodnika (urządzenie ze słuchawką) i powoli przemierzam alejkami ogromnego obiektu. **Miejsce jest ciekawe i moim zdaniem warte odwiedzenia.** Po kilku godzinach zwiedzania kieruję się do restauracji przy muzeum, w której kupuję najbardziej popularny napój w Turcji.

<a data-lightbox='img' href='/assets/images/2013/61-herbata.jpg' title='herbata z Muzeum Archeologicznym w tle'><img alt='herbata z Muzeum Archeologicznym w tle' src='/assets/images/2013/61-herbata.jpg' /></a>

Łatwo zauważyć, że **kierowcy nie liczą się zbytnio z przepisami**. W związku z tym bardzo często na ulicach znajdują się kamery monitoringu, które wyłapują niegrzecznych kierowców.

<a data-lightbox='img' href='/assets/images/2013/62-cctv.jpg' title='monitoring uliczny'><img alt='monitoring uliczny' src='/assets/images/2013/62-cctv.jpg' /></a>

**Istambuł nie jest tylko dla aut, ale sporo przestrzeni jest także dla pieszych**. Podczas kiedy dalej od centrum mamy do czynienia z wieloma poziomami jezdni i chaosem, bliżej centrum zdarzają się ładne place czy parki. Czasem mają więcej drzew, a czasem niestety będzie nam dane smażyć się na słońcu.

<a data-lightbox='img' href='/assets/images/2013/63-park.jpg' title='niby park przy jedej ze świątyń'><img alt='niby park przy jednej ze świątyń' src='/assets/images/2013/63-park.jpg' /></a>

Jeśli już mamy dość i chcemy udać się na coś do picia to **koniecznie trzeba odwiedzić knajpkę [360 East](http://www.360istanbuleast.com/)**. Miejsce to jest bardzo ekskluzywne i nie spotkamy tam piwa za 10zł. Możemy za to zobaczyć podpisy bardzo sławnych osób, które gościły w tym miejscu. Drinka z lokalnym przysmakiem, czyli raki, możemy kupić już za około 50zł.

<a data-lightbox='img' href='/assets/images/2013/64-drink.jpg' title='drink w 360 East'><img alt='drink w 360 East' src='/assets/images/2013/64-drink.jpg' /></a>

Z ciekawostek warto dodać, że **menu w 360 East było bardzo często kradzione i dodano do niego zabezpieczenie antykradzieżowe**. Jeśli chcemy zabrać je do domu to można... je kupić. Poza takimi miejscami w okolicy centrum jest duża ilość przyjemnych barów.

<a data-lightbox='img' href='/assets/images/2013/65-nocny-istambul.jpg' title='nocny Istambuł'><img alt='nocny Istambuł' src='/assets/images/2013/65-nocny-istambul.jpg' /></a>

Jeśli już zapadnie zmrok to miasto ożywa. **Na deptaku odchodzącym od Taksim Square ruch nocą jest podobny co w dzień, a dodatkowo knajpki są pełne.** Nie spotkamy tutaj bójek i ochrony wyrzucającej pijanych klientów, za to **zaskakuje widok ogromnej ilości ludzi spokojnie pijących herbatę i grających w gry planszowe** w knajpie o 2 w nocy. Niezależnie od godziny ruch jest spory. Okazuje się, że hotel w centrum miasta nie jest najlepszym pomysłem, ponieważ jest głośno - wszyscy bawią się na ulicach.

5) Kilka ciekawostek.
---------------------

Istambuł zawiera ogromną ilość atrakcji. Nawet będąc dłuższy czas nie da się zobaczyć wszystkiego, co jest warte odwiedzenia. Ma też kilka ciekawostek.

Pierwszą z nich są bramki, które prowadzą zarówno do metra, jak i do tramwaju. Wchodząc na platformę przystankową kasujemy bilet, a obok stoi ochrona, która pilnuje, aby nikt bez zapłaty nie wszedł do strefy biletowej.

<a data-lightbox='img' href='/assets/images/2013/66-bramki.jpg' title='bramki biletowe do tramwaju'><img alt='bramki biletowe do tramwaju' src='/assets/images/2013/66-bramki.jpg' /></a>

Kolejnę ciekawostką są ludzie łowiący ryby na mostach w mieście. Zobaczcie sami:

<a data-lightbox='img' href='/assets/images/2013/67-rybacy.jpg' title='rybacy w środku miasta na moście'><img alt='rybacy w środku miasta na moście' src='/assets/images/2013/67-rybacy.jpg' /></a>

6) Podsumowanie.
----------------

Istambuł jest ogromnym miastem. **Początkowo wydaje się chaotyczny i niemożliwy do opanowania, jednak centrum jest w miarę przyjazne**, dobrze skomunikowane, a do tego zapewnia taką ilość atrakcji, że zapełnimy nimi dowolny czas.

Jeśli chcemy poruszać się korzystając nie tylko z własnych nóg, to **warto kupić kartę Istambul Card** i zaprzyjaźnić się z komunikacją miejską. Jeśli chodzi o komunikację (językową) to zazwyczaj uda się porozmawiać po angielsku.

Prawdą jest, że **Istambuł to centrum kulturalne Turcji i miasto, które spokojnie dorównuje europejskim potęgom**, na przykład Paryżowi czy Atenom. Każdy znajdzie tam coś dla siebie, a ja znalazłem tam magię, która sprawia, że chcę tam jeszcze wrócić na dłużej.

7) Zapowiedź.
-------------

Jeśli dotarliście do tego miejsca to mam dla Was małą niespodziankę. Jeśli będziecie w Warszawie w najbliższy piątek (18. października 2013) to zapraszam na konferencję [Security Bsides](http://www.securitybsides.com/w/page/64994676/Security%20Bsides%20Warsaw%202013), na której będę mówić o bezpieczeństwie w połączeniu z usability.

foto: własne

