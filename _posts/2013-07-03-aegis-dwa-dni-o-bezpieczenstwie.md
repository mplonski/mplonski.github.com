---
layout: post
title: "aegis - dwa dni o bezpieczeństwie"
date: 2013-07-03 21:00:00
category: relacje
tags: [aegis, konferencja, bezpieczenstwo, IT]

description: "Wczoraj i dzisiaj (czyli 2-3 lipca 2013) w Starej Bibliotece UW odbyła się konferencja aegis, na której była mowa o bezpieczeństwie w IT. Wystapili ciekawi prelegenci, było dobre żarcie... no dobra, po prostu chciałem napisać relację :)"
excerpt: "/assets/images/2013/10-konferencja.jpg"

---

{% include JB/setup %}

Wczoraj i dzisiaj (czyli 2-3 lipca 2013) w Starej Bibliotece UW odbyła się konferencja [aegis](http://aegis.edu.pl/), na której była mowa o bezpieczeństwie w IT. Wystapili ciekawi prelegenci, było dobre żarcie... no dobra, po prostu chciałem napisać relację :)

<img src="/assets/images/2013/10-konferencja.jpg" alt="konferencja DrupalCamp 2013 w Paryżu" />

1) Tradycyjnie, krótki wstęp.
-----------------------------

O konferencji dowiedziałem się na kilka dni przed końcem rejestracji, czyli kilka dni + 1 przed samą konferencją. Zapisy na warsztaty były już zamknięte, więc czym prędzej zapisałem się na część wykładową. Udało mi się ściągnąć [jednego znajomego](https://twitter.com/marsjaninzmarsa) i ruszyliśmy na podbój sal konferencyjnych.

Prelekcje odbywały się w dwóch salach. Ścieżka I mieściła się w dużej auli z wygodnymi krzesłami oraz dobrym nagłośnieniem. Ścieżka II odbywała się dwa piętra wyżej w dużo mniejszej sali (zimno w niej było!), a na czas naszego pobytu tam prelegenci nie korzystali z nagłośnienia.

2) Słów kilka o wykładach.
--------------------------

<p><strong>Pierwszego dnia</strong> cały czas siedziałem na ścieżce I. Niestety trochę zaspałem i dotarłem dopiero na koniec 1. prezentacji. Na miejscu z maila dowiedziałem się, że jest organizowany <strong>konkurs</strong> - osoba, która pierwsza włamie się na serwer postawiony przez organizatorów i zdobędzie zawartość pewnego pliku otrzyma firewall firmy Palo Alto (do końca konferencji nikomu się nie udało). Niestety zbytnio nie można było skupić się na prezentacjach, ponieważ zajęliśmy się na poważnie konkursem.</p>

<p><strong>Drugi dzień</strong> rozpocząłem zgodnie z planem. Zaczęliśmy panelem dyskusyjnym na temat możliwości obrony przed atakiem DDoS. Rozważania zakończyliśmy na tym, że to nie tylko problem techniczny, ale także społeczny. Następnie wysłuchałem moim zdaniem <strong>najciekawszej prezentacji</strong> na konferencji wygłoszonej przez Łukasz Bromirskiego z Cisco oraz Maćka Broniarza z DSK UW, którzy omawiali wiele praktycznych przypadków zabezpieczeń sieci oraz serwerów. Wysłuchaliśmy między innymi o tym jak jadąc w góry prelegent znalazł sieć wifi i postawił vpn, który niestety przerywał co jakiś czas, więc zaktualizował firmware na routerze w ramach dobrego uczynku i dalej bez problemów korzystał z wifi. Kolejne prelekcje upłynęły pod znakiem marketingu oraz prezentacji wyników prac naukowych i, prawdę mówiąc, nie zainteresowały nas treścią.</p>

Zaskoczeniem dla uczestników była <strong>przerwa obiadowa</strong>, podczas której korzystając ze szwedzkiego stołu można było porządnie się najeść i na luzie iść na kolejne prelekcje.

3) Podsumowanie.
----------------

Konferencja nie była sponsorowana przez pewnego producenta okienek, więc <strong>tematyka była dla mnie dosyć ciekawa</strong>. Niektóre prelekcje były, jak to zazwyczaj bywa, marketingowe, ale zdarzyła się też perełka, która wzbudziła zainteresowanie podobne co [prezentacja Piotrka Koniecznego na infoShare](http://blog.sokoli.pl/2013/05/21/infoshare-2013-moja-pierwsza-konferencja-it-na-powaznie/) (nie będę porównywać do Pawła Tkaczyka, bo tutaj już ciężko pobić). Brakowało mi (w prelekcjach) praktycznej wiedzy z zakresu bezpieczeństwa, ale ogólnie wydarzenie oceniam na plus. Mimo małej frekwencji widać było, że przybyli sami zainteresowani tą tematyką.

Przy okazji daję znać, że w najbliższym czasie <strong>wyjeżdżam na dłużej</strong> i prawdopodobnie do września nie ukaże się tutaj nic nowego. Czekajcie na mnie jak wrócę :)

foto: [flickr](http://www.flickr.com/photos/zigazou76/9104017286/)

