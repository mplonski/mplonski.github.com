---
layout: post
title: "autostop 2013: Batumi, część 1."
date: 2013-12-20 02:00:00
category: wyjazdy
tags: [wakacje, autostop, gruzja, sarp, batumi, wyprawa]

description: "Niedawno wpadłem do Gruzji w ramach wakacyjnego wyjazdu, a teraz przenosimy się 20km dalej do turystycznej miejscowości Batumi. Mimo tego, że nie spędziłem w niej dużo czasu, podzielę wpis o niej na 2 części. W pierwszej (tzn tej) napiszę o turystycznej twarzy Batumi, a w następnej zobaczymy jaki związek mam z uniwersytetem i ogrodem botanicznym."
excerpt: "/assets/images/2013/82-ulice.jpg"

---

{% include JB/setup %}

Niedawno [wpadłem do Gruzji](/2013/12/04/autostop-2013-przenosiny-do-gruzji/) w ramach [wakacyjnego wyjazdu](/2013/08/12/dzienniki-z-wakacji-autostop-2013/), a teraz przenosimy się 20km dalej do turystycznej miejscowości Batumi. Mimo tego, że nie spędziłem w niej dużo czasu, podzielę wpis o niej na 2 części. W pierwszej (tzn tej) napiszę o turystycznej twarzy Batumi, a w następnej zobaczymy jaki związek mam z uniwersytetem i ogrodem botanicznym.

<a data-lightbox='img' href='/assets/images/2013/82-ulice.jpg' title='Batumi (Gruzja)'><img alt='Batumi (Gruzja)' src='/assets/images/2013/82-ulice.jpg' /></a>

1) Deszczowy początek.
----------------------

**Dojazd do Batumi nie był zbyt słoneczny.** Od rana padał deszcz, ale właśnie w Batumi trzeba było złożyć wniosek wizowy do Azerbejdżanu. W poniedziałek rano zamiast w deszczu łapać stopa biorę autobus miejski, który w cenie podwójnego biletu zawozi nas z Sarpi do Batumi.

Na szczęście posiadałem mapę miasta, ale bez wiedzy gdzie będę ciężko było początkowo znaleźć się w terenie. Po chwili jednak udało się skojarzyć mapę z rzeczywistością i znalazłem się na trasie do pierwszego celu, którym była informacja turystyczna.

2) Linia nadmorska.
-------------------

**Batumi jest dosyć malutką miejscowością, a atrakcje turystyczne ograniczają się do linii brzegowej** z dodatkami oraz ładnie wyremontowanej części w okolicy, której starym miastem raczej nie nazwę - reszta budynków w mieście wyglądała bardzo podobnie.

Korzystając z mapy próbuję dostać się do informacji turystycznej, aby dowiedzieć się nieco więcej o mieście. W końcu trafiam do budki informacji turystycznej, ale muszę poczekać na rozpoczęcie jej pracy. Przechadzam się deptakiem z wodnymi atrakcjami.

<a data-lightbox='img' href='/assets/images/2013/80-deptak.jpg' title='deptak w Batumi'><img alt='deptak w Batumi' src='/assets/images/2013/80-deptak.jpg' /></a>

**Obowiązkowym elementem turystycznej przechadzki deptakiem są psy, które przyczepiają się do osób z dużymi plecakami** zmierzającymi szeroką alejką i delektującymi się kawałkiem zieleni w mieście. Dopiero po dłuższej chwili udaje się je zgubić. Najprawdopodobniej przyzwyczaiły się do ludzi, którzy dawali im darmowe jedzenie.

Jeśli już dojdziemy do morza i miniemy przydeptakowe knajpki to trafimy na **deptak nadmorski**. Zanim jednak dostaniemy się do wody to miniemy drogę dla rowerów (częściowo asfaltową, częściowo z kostki), stacje roweru miejskiego (dostępne tylko przy tej drodze dla rowerów), szeroki deptak dla ludzi i kamienistą plażę. **Niestety jedyną okazją do schłodzenia jest skorzystanie z oferty barów i ich parasoli, albo ochłonięcie w wodzie - drzewa nie dają dużo cienia, o ile w ogóle uda nam się na nie trafić.**

<a data-lightbox='img' href='/assets/images/2013/81-plaza.jpg' title='plaża'><img alt='plaża' src='/assets/images/2013/81-plaza.jpg' /></a>

Jednak linia brzegowa to nie tylko plaża. **Mamy też sporo sztuki nowoczesnej** - przykład widoczny jest poniżej. Takich figur było naprawdę sporo, a każda przedstawiała inną sytuację.

<a data-lightbox='img' href='/assets/images/2013/86-ludki.jpg' title='sztuka nowoczesna'><img alt='sztuka nowoczesna' src='/assets/images/2013/86-ludki.jpg' /></a>

Batumi jako miejscowość morska ma swoją **latarnię morską**, która jest jednym z niewielu nowoczesnych budynków wyłącznie do robienia zdjęć, a nie zostawiania pieniędzy.

<a data-lightbox='img' href='/assets/images/2013/87-latarnia.jpg' title='latarnia morska'><img alt='latarnia morska' src='/assets/images/2013/87-latarnia.jpg' /></a>

3) Inne atrakcje.
-----------------

W Batumi widać ogrom pieniędzy wydawany na państwowe placówki. **Przykładem jest znany wszystkim tak zwany wielki tampon** widoczny poniżej. Co to jest tak naprawdę? To będzie dla Ciebie praca domowa :)

<a data-lightbox='img' href='/assets/images/2013/84-tampon.jpg' title='wielki tampon'><img alt='wielki tampon' src='/assets/images/2013/84-tampon.jpg' /></a>

Inwestuje oczywiście nie tylko sektor państwowy, ale także prywatny. **Dosyć łatwo będzie znaleźć bogato wyglądające hotele czy restauracje**, które chętnie przyjmą nasze pieniądze.

<a data-lightbox='img' href='/assets/images/2013/85-restauracja.jpg' title='restauracja'><img alt='restauracja' src='/assets/images/2013/85-restauracja.jpg' /></a>

Jeśli jednak znajdziemy odrobinę parku i skorzystamy z **toalety publicznej, w której limitowany jest papier do wycierania rąk** (maksymalnie 2 listki na osobę!), to możemy skorzystać z oferty sportowej. **Do dyspozycji w cenie 0 lari dostępne były stoły bilardowe i pingpongowe.** Zainteresowanie było dosyć spore.

<a data-lightbox='img' href='/assets/images/2013/88-park.jpg' title='park'><img alt='park' src='/assets/images/2013/88-park.jpg' /></a>

Warto także zerknać na różnice między nowymi i starszymi obiektami. Często można spotkać się z nowoczesnymi hotelami czy restauracjami, a tuż obok mieć stare i niezbyt atrakcyjne zabudowania. Szczególnie widoczne jest to w okolicy dworca autobusowego i nowego sklepu - mamy połączenie nowoczesności ze slamsami. (akurat poniżej są okolice ambasady Azerbejdżanu)

<a data-lightbox='img' href='/assets/images/2013/89-roznice.jpg' title='różnice jakościowe'><img alt='różnice jakościowe' src='/assets/images/2013/89-roznice.jpg' /></a>

Atrakcji w Batumi jest sporo, ale celowo ich tutaj nie wymieniłem. Możemy spotkać tutaj darmowo rozdawany alkohol (Cha-Cha Tower) i inne atrakcje, które dla mnie nie były zbytnio ciekawe. Ponadto, zazwyczaj mieliśmy do czynienia z dużymi nawet jak na Gruzję opłatami za wstęp do obiektów.

4) Transport.
-------------

**Ulice nie są tutaj przyjazne ludziom**, co widać na przykład na zdjęciu na górze wpisu. **Jeśli będziemy chcieli dojść pieszo na dworzec autobusowy to okolice bardziej będą przypominać slumsy** niż miejscowość turystyczną. **Zagłębiając się na targ będziemy trochę atrakcją turystyczną.** Nie zmienia to faktu, że najlepiej poruszać się tutaj pieszo - miejscowość jest mała i rzadko kiedy będzie trzeba korzystać z transportu.

Jeśli jednak zrezygnujemy z piechoty, a nie będziemy chcieli zagłębiać się w busy, **możemy skorzystać z oferty taksówek**. W Gruzji dosłownie każdy może zostać taksówkarzem - wystarczy założyć napis *taxi* i droga wolna. Często będziemy oszukiwani przez taksówkarzy - warto znać ceny przejazdu (w Batumi wszędzie dojedziemy za 5 lari - można targować się!), a także rozkład busów - kilka razy taksówkarz chciał mi wcisnąć, że autobus, na który czekam, już nie jeździ.

<a data-lightbox='img' href='/assets/images/2013/83-taxi.jpg' title='taxi'><img alt='taxi' src='/assets/images/2013/83-taxi.jpg' /></a>

Jeśli wolimy wydać mniej na transport to **można skorzystać z busów**, które są dosyć wygodne i tanie. Bilety kupujemy u kierowcy i sami kasujemy. Czasem zdarzają się kontrole - bilet za jazdę bez biletu wynosi 5 lari, ale często jedynie pokazując jakiś bilet kontroler da nam spokój i pójdzie sprawdzać dalej. Najbardziej opłaca się kupić bilety wieloprzejazdowe, oczywiście o ile zostajemy na miejscu na dłużej.

Do dyspozycji jest także **rower miejski**, jednak moim zdaniem nie ma on żadnego sensu w rozumieniu transportowym. Jedynym obsługiwanym rejonem jest lista nadmorska - możemy wypożyczyć rower i przejechać się po nadbrzeżu. Wyjazd na miasto jest jednak dużo bardziej niebezpieczny niż w Polsce, a ponadto nie ma gdzie wtedy gdzie zaparkować rowerem. Ceny za wypożyczenie są dosyć spore - jeśli jednak chcemy skoczyć na mniej zaludnioną plażę to rower warty jest uwagi.

5) Podsumowanie.
----------------

Chciałem tym wpisem wdrożyć Was trochę do Batumi. Jest to fajna miejscowość, ale moim zdaniem nie ma w niej zbyt dużo ciekawych obiektów. Ot co, zwykła mała miejscowość mająca atrakcje z wygórowanymi cenami. **Plus jest jedynie taki, że właśnie w Batumi warto wyrobić wizę do Azerbejdżanu, i dlatego zostałem tutaj na kilka dni.** Jak można ciekawiej spędzić ten czas nie nudząc się w tym miejscu? O tym w następnym odcinku - ten jest zwyczajnie nudny. Chyba, że lubimy grzać się cały dzień na słońcu i czasem wpaść do wody wydając trochę kasy - wtedy będziemy mieli co robić.

foto: własne

