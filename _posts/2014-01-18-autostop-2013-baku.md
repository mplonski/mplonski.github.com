---
layout: post
title: "autostop 2013: Baku"
date: 2014-01-18 17:00:00
category: wyjazdy
tags: [wakacje, autostop, azerbejdżan, baku, wyprawa]

description: "Poprzedni odcinek skończyliśmy na porannym wyjeździe z Telawi i skierowaniu się w stronę Azerbejdżańskiej granicy. W tym wpisie dotrzemu do Baku (stolicy Azerbejdżanu), załatwimy szybko tani nocleg, zwiedzimy miasto i zaczniemy wędrówkę w stronę domu. Wszystko oczywiście w ramach wakacyjnego wyjazdu :-) Wpis sylwestrowy będzie dopiero po zakończeniu serii wakacyjnej."
excerpt: "/assets/images/2014/11-baku.jpg"

---

{% include JB/setup %}

Poprzedni odcinek skończyliśmy na porannym wyjeździe z Telawi i skierowaniu się w stronę Azerbejdżańskiej granicy. W tym wpisie dotrzemu do Baku (stolicy Azerbejdżanu), załatwimy szybko tani nocleg, zwiedzimy miasto i zaczniemy wędrówkę w stronę domu. Wszystko oczywiście w ramach [wakacyjnego wyjazdu](/2013/08/12/dzienniki-z-wakacji-autostop-2013/) :-) Wpis sylwestrowy będzie dopiero po zakończeniu serii wakacyjnej.

<a data-lightbox='img' href='/assets/images/2014/11-baku.jpg' title='widok z bulwaru na część Baku'><img alt='widok z bulwaru na część Baku' src='/assets/images/2014/11-baku.jpg' /></a>

1) Dojazd.
----------

Po długiej trasie jako jedyny pasażer maszrutki docieram na granicę Gruzińsko-Azerbejdżańską. **Jadąc drogą z Telawi nie oczekujmy dużego przejścia granicznego** - wygląda ono biednie nawet na gruzińskie warunki. Po przedostaniu się i próbie łapania stopa okazuje się, że jedyne auta na tej granicy to tureckie tiry, które mają problemy ze służbą celną i nie wiadomo kiedy i czy ruszą w dalszą trasę. Z braku możliwości łapię taksówkę do najbliższe miejscowości i (oczywiście w bardzo drogi sposób) trafiam na dworzec autobusowy.

O ile w gruzińskich maszrutkach ciężko spotkać się z obsługą większą niż sam kierowca, to **w Azerbejdżanie linie autobusowe są bardzo luksusowe**. Kiedy tylko podjechałem taksówką uzyskałem pełną pomoc począwszy na przeniesieniu ciężkiego bagażu do luku, poprzez asystę przy kupnie biletu, a kończąc na zaprowadzeniu do bankomatu. Po krótkiej kontroli wydatków i środków na Azerbejdżan **postanawiam o kupnie biletu na autobus - ruchu nie ma, a około 40-50zł za ponad 400km nie wydają się złą ofertą**. Przed podróżą odwiedzam mały sklepik i zaopatruję się w suchy prowiant.

<a data-lightbox='img' href='/assets/images/2014/12-rzeka.jpg' title='wyschnięte rzeki na trasie'><img alt='wyschnięte rzeki na trasie' src='/assets/images/2014/12-rzeka.jpg' /></a>

Jaka jest pogoda - łatwo było domyśleć się po stanie okolicznych rzek. **Trasa była gorąca, ale wygodna i przyjazna. Cały czas było widać pagórki, rzadziej domy, czasem trafiło się trochę zieleni.** Oczywiście nie brakowało narodowego przemysłu, czyli wydobycia ropy.

Podczas drogi **nawiązuję kontakt z siedzącym obok ukraińcem**, z którym niestety nie znajdujemy zbyt dużo wspólnego języka - trochę udaje nam się porozmawiać, ale ciężko o więcej. Wiem, że mieszka on w Baku, więc pytam o to czy jest gdzie rozbić namiot... okazuje się, że nie wie, ale **jego kolega studiował w Polsce i z nim (z tym kolegą) dogadam się, i dowiem wszystkiego co mi potrzebne**. W przyjemnym busie szybko mija trasa aż do Baku.

2) Perypetie noclegowe.
-----------------------

Na miejscu po krótkim spacerku spotykamy się ze znajomymi mojego nowego znajomego Ukraińca. Jeden z jego kolegów faktycznie studiował w Polsce i dosyć ładnie mówi w moim języku, ale czasem i tak uciekamy do angielskiego. **Po analizie oferty hosteli okazuje się, że ceny są zbyt wysokie, więc nowi znajomi zapraszają na krótki poczęstunek na ich koszt** - dostaję dobrą dużą kanapkę i sprite, którego oni nazywają wodą.

Brak hosteli w dobrej cenie nie okazuje się dla nich problemem i **zaczynają szukać możliwości noclegu po swoich znajomych**. Wrzucają ogłoszenie na facebooka czy ktoś nie chciałby ugościć u siebie 'sympatycznego polaka' na 2 noce. Po jakimś czasie jest odpowiedź i pytanie do mnie czy jestem uczulony na kota - na szczęście nie, więc ruszamy do osoby, która mnie przygarnęła.

Na miejscu **okazuje się, że jest to młoda pracowniczka ambasady USA**, której nie podobają się tradycyjne zasady i po rozwodzie zamiast wrócić do domu postanowiła zamieszkać we własnym mieszkaniu. Niestety nie ma u niej wody od około tygodnia, więc co chwilę dzwoni do administracji, która nie interesuje się tym problemem. Na szczęście następnego dnia rano znów działa woda.

3) Rozpoczynamy zwiedzanie.
---------------------------

Do samego Baku dotarłem nocą, więc po znalezieniu noclegu i wypiciu trochę gruzińskiego wina z panią gospodarz, a następnie spokojnej nocy, ruszyłem na podbój miasta.

<a data-lightbox='img' href='/assets/images/2014/13-deszcz.jpg' title='witamy się z Baku'><img alt='witamy się z Baku' src='/assets/images/2014/13-deszcz.jpg' /></a>

Niestety **Baku powitało mnie deszczowo**, więc uzbrojony w kurtkę przeciwdeszczową ruszyłem poszukać informacji o tym mieście. Trafiłem do jednego z hoteli, gdzie poprosiłem o mapę i z ciekawości zapytałem o ceny. **Jedno jest pewne - jeśli nie macie kilkuset euro na noc to nie kierujcie się w te rejony :-)** Jeśli chcecie mieszkać w lepszym hotelu (a nie jakimś 3-gwiazdkowym), to przyda się dużo więcej gotówki.

Po ogarnięciu mojej lokalizacji dotarłem do metra, aby podjechać nim bliżej centrum (o komunikacji jest niżej). **Od razu widać, że nie jest to miasto pieszych** - stawia się na transport samochodowy - świadczą o tym szerokie i często zakorkowane arterie, przejścia podziemne czy często interweniująca policja z uwagi na złą pracę świateł. Jedynie na mniejszych uliczkach udaje się przechodzić normalnie po powierzchni. Bardzo popularne są banery z wizerunkiem panującej władzy.

4) Bulwar.
----------

**Ciekawym elementem Baku jest bulwar**, którego nie sposób szybko zwiedzić. Głównym problemem jest słońce, które bardzo utrudnia spacery po mieście.

<a data-lightbox='img' href='/assets/images/2014/14-bulwar.jpg' title='bulwar'><img alt='bulwar' src='/assets/images/2014/14-bulwar.jpg' /></a>

Co prawda **chodnik jest szeroki, ale ludzie skupiają się prawie tylko pod drzewami**, a i tak już po chwili całe ciało jest mokre z gorąca. Kawałek dalej od wody jest więcej drzew, ale i tak nie pomaga to na ogromne ciepło idące z góry.

Chciałem spróbować schłodzić się odpływając od lądu, ale ponoć **z uwagi na zbyt duże fale łódki nie pływają**. Co prawda przy dużo wiekszych falach zdobywałem patent żeglarski, ale jak widać dla dużej łajby małe fale już są problematyczne. Cóż - grecy mają co do tego inne podejście.

<a data-lightbox='img' href='/assets/images/2014/15-government.jpg' title='House of Government'><img alt='House of Government' src='/assets/images/2014/15-government.jpg' /></a>

Po drodze **możemy zobaczyć trochę obiektów militarnych oraz rządowych**. W jednym miejscu przez fontannę (niestety jeszcze nieczynną) można było zobaczyć **House of Government** (powyżej). Podczas spaceru spotkamy nie tylko budynki rządowe czy hotele, ale także **wiele restauracji czy sklepów**. Czasem przypominają one bliżej znane nam galerie handlowe, czasem to po prostu małe obiekty, jak przy sopockiej plaży. Ponoć Baku jest bardzo drogie, ale o cenach znajdziecie trochę info poniżej.

<a data-lightbox='img' href='/assets/images/2014/16-sklepy.jpg' title='sklepy i restauracje'><img alt='sklepy i restauracje' src='/assets/images/2014/16-sklepy.jpg' /></a>

Można było także spotkać **piękne miejsce na kino pod chmurką**, ale słońce nie zachęcało do wygrzewania się w otwartej "sali" kinowej. Na uwagę zasługuje jednak fakt, że powierzchnia na kino była wydzielona oraz duża.

<a data-lightbox='img' href='/assets/images/2014/17-kino.jpg' title='kino pod chmurką'><img alt='kino pod chmurką' src='/assets/images/2014/17-kino.jpg' /></a>

Jako, że Baku stale rozwija się, powstają także nowe przystanie nad wodą. Place budowy nie są ogrodzone tak jak u nas brzydkimi płotami, ale czymś, czemu bliżej do sztuki nowoczesnej, i to związanej tematycznie z miejscem. Poniżej widać także ciekawy autobus, który czasem wozi turystów po okolicy. Niestety w tej chwili był nieczynny. Warto odnotować też obecność roweru miejskiego, ale ciężko spotkać jego stację - ja widziałem jedną. Obsługiwana była przez znany nam nextbike :-)

<a data-lightbox='img' href='/assets/images/2014/18-plot.jpg' title='minibus turystyczny i ciekawy płot przy budowie'><img alt='minibus turystyczny i ciekawy płot przy budowie' src='/assets/images/2014/18-plot.jpg' /></a>

Mówiłem już, że słońce nie daje tam spokoju? **Bardzo łatwo spotkać na miejscu policję czy ochronę, która jest dosłownie wszędzie.** Widać ją także na bulwarze - to znaczy trochę widać, bo kryją się w chroniących ich od słońca budkach. **Nie świadczy to o tym, że jest niebezpieczne - wręcz przeciwnie.**

<a data-lightbox='img' href='/assets/images/2014/19-budka.jpg' title='budka dla policji'><img alt='budka dla policji' src='/assets/images/2014/19-budka.jpg' /></a>

5) Stare miasto i okolice.
--------------------------

**Wartym polecenia rejonem w Baku jest stare miasto.** Zanim jednak uda nam się do niego trafić warto przejść przez okoliczne ogrody i deptakowe części miasta, o której ciężko przy takim podejściu planistycznym. Nie spotkamy tutaj parków, a jedynie małe place z kilkoma drzewami, więc piesze rejony bardzo cieszą i zachęcają turystów.

<a data-lightbox='img' href='/assets/images/2014/20-ogrody.jpg' title='ogrody w okolicy starego miasta'><img alt='ogrody w okolicy starego miasta' src='/assets/images/2014/20-ogrody.jpg' /></a>

Jeśli jednak uda nam się dotrzeć do starego miasta to czeka nas miła niespodzianka. **W przeciwieństwie do Tbilisi, gdzie były to dosłownie ruiny, tutaj całość jest ładnie odnowiona i zadbana.** Jeśli chcemy to możemy wypożyczyć dźwiękowy przewodnik, w którym po wpisaniu kodu z obiektu usłyszymy o nim informacje.

<a data-lightbox='img' href='/assets/images/2014/21-stare-miasto.jpg' title='stare miasto'><img alt='stare miasto' src='/assets/images/2014/21-stare-miasto.jpg' /></a>

W ramach starego miasta **mamy także do dyspozycji sporo małych sklepów**, których pracownicy będą nas bardzo gorąca zapraszali do środka, byle turysta kupił u nich jakąś pamiątkę, np w postaci szala. Ja jednak kupiłem paczkę pocztówek i ruszyłem dalej.

<a data-lightbox='img' href='/assets/images/2014/22-stare-miasto-2.jpg' title='stare miasto'><img alt='stare miasto' src='/assets/images/2014/22-stare-miasto-2.jpg' /></a>

Niestety czasem wystrój sklepów czy prace budowlane niezbyt pasują do charakteru miejsca, ale mimo to oceniam je (stare miasto) bardzo pozytywnie. Jeśli nie starczy nam samego spaceru i architektury to zawsze możemy skoczyć do kawiarni, aby po krótkim lunchu udać się na zwiedzanie częściowo otwartego publicznie "muzeum". Możemy zwiedzić muzea w budynkach, ale ja z uwagi na zamknięte drzwi do obiektów zwiedzałem jedynie z zewnątrz.

<a data-lightbox='img' href='/assets/images/2014/23-kubki.jpg' title='sztuka nowoczesna - filiżanki'><img alt='sztuka nowoczesna - filiżanki' src='/assets/images/2014/23-kubki.jpg' /></a>

Widoczna powyżej sztuka złożona jest z **tradycyjnych filiżanek do herbaty, które swoim kształtem mają przypominać kobiece ciało**. Obok obiektu była tablica z dokładną informacją o historii i powiązaniach kulturowych filiżanek. Co ciekawe, **w Baku w niektórych miejscach możemy dostać zniżkę na herbatę jeśli mamy kartę ISIC** :-)

W drodze ze starego miasta na bulwar **kupiłem także słynną azerbejdżańską chałwę** - pani w sklepie była bardzo zdziwiona, że biorą cały zapas z półki i zapytała czy może nie chcę więcej z zaplecza. Mi mimo wszystko starczył już wybrany zapas.

6) Ceny.
--------

**Wszyscy bardzo narzekają na ceny w Baku.** Jeśli jednak nie wspominać o cenach zakwaterowania to miasto nie wydaje się takie drogie. Jedząc obiad w eleganckiej restauracji na bulwarze nie wydałem więcej niż wydałbym w restauracji w Warszawie. Niestety wejścia do obiektów są dosyć drogie - turyści chcący wszystko zwiedzić trochę się nakosztują.

Im dalej od Baku tym taniej i jadąc w inny rejon Azerbejdżanu możemy nastawić się na dużo mniejsze wydatki niż w Polsce. Baku uchodzi za bardzo drogie w porównaniu do reszty - dla mnie miało normalne ceny.

7) Transport.
-------------

Po Baku **najlepszym sposobem trasportu będzie samochód** - o ile nie ma aktualnie korków. Jeśli nie mamy własnego transportu to możemy korzystać z **taksówek** - są drogie, ale spokojnie można targować się, a jeśli zaczniemy szukać drobnych to często zapłacimy jeszcze mniej niż było ustalone.

Ciekawym środkiem transportu jest **metro, którym możemy podróżować za darmo**. Do korzystania z niego wymagana jest karta, którą ładujemy opłatami (każde wejście do metra jest płatne). Podchodząc do bramki wystarczy zapytać kogoś czy możemy z nim wejść, a osoba ta powinna przyłożyć swoją kartę i pozwolić nam wejść. Czasem może chcieć, aby wcześniej doładować kartę o kwotę wejścia, czasem po prostu biorze do ręki opłatę za wejście, a czasem nawet nie chce, aby oddawać im za wpuszczenie.

Tak samo jak w Turcji, i tutaj możemy spotkać kontrole balistyczne na wejściu. **Idąc z dużym plecakiem zostałem poproszony o zatrzymanie się w celu kontroli bagażu, a po przejechaniu urządzeniem po plecaku i stałym pisku dostałem jedynie pytanie czy jestem turystą**. Następnie bez dokładnej kontroli wpuszczono mnie dalej.

8) Podsumowanie.
----------------

Czy warto było tyle płacić za wizę do Azerbejdżanu, aby jedynie na kilka dni wylądować w Baku? Moim zdaniem warto. **Miasto nie jest przyjazne pieszym, ale każdy znajdzie coś dla siebie - zarówno bogatsi turyści, jak i plecakowcy szukający przygody i chcący zwiedzić świat jak najtaniej.** W następnym odcinku zdradzę jeszcze trochę o transporcie autobusowym w Azerbejdżanie i powoli udam się na lotnisko.

foto: własne

